༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG6158
ImageGroup:
ISBN:
11 KG8409
9787105098804
LCCN:
n/a
Title:
ཉེས་ཁྲིམས་ལ་འཇུག་པའི་སྒོ།
nyes khrims la 'jug pa'i sgo/
ལིའུ་ཞུང་ཁྲོན་
Author:
|li'u zhung khron
printed from computerized input
n/a;n/a
Descriptor:
Original Publication:
Place:
Publisher:
Ipe cin
mi rigs dpe skrun khang
2009
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 1/2011



ཉེས་ཁྲིམས་ལ་འཇུག་པའི་སྒོ
ལིའུ་ཞུང་ཁྲོན་གྱིས་གཙོ་སྒྲིག་བྱས།
ཆོས་ཕྱུག་རྒྱལ་དང་སྒྲོལ་མ་འབུམ་གྱིས་བསྒྱུར།
མི་རིགས་དཔེ་སྐྲུན་ཁང་།



གླེང་གཞི།
ཁྲེང་ཏུའུ་གྲོང་ཁྱེར་ཝུའུ་ཧོའུ་ཁུལ་མི་དམངས་ཞིབ་དཔྱོད་ཁང་གིས་མི་སྣ་
སྒྲིག་འཛུགས་བྱས་ཏེ་《ཉེས་ཁྲིམས་ལ་འཇུག་པའི་སྒོ་》ཞེས་པ་ཞིག་རྩོམ་སྒྲིག་
བྱས་ཤིང་། སློབ་འབྲིང་སློབ་མ་དམིགས་ཡུལ་དུ་བྱས་ཤིང་ཉེས་ཁྲིམས་ཁྱབ་
གདལ་དུ་གཏོང་བའི་ཀློག་དེབ་འདི་མི་འགྱངས་བར་རྩོམ་སྒྲིག་དཔེ་སྐྲུན་བྱེད་རྒྱུ་
ཡིན་པ་ཐོས་པས་དགའ་སྤྲོ་ཆེན་པོ་སྐྱེས། དཔེ་ཆ་འདིས་གྱོད་དོན་གྱི་དཔེ་
མཚོན་བཀོད་ནས་བཅའ་ཁྲིམས་ཤེས་བྱ་བཤད་ཡོད་པ་དང་། དོན་དངོས་ཀྱི་
ཐོག་ནས་བསླབ་བྱ་བཏོན་ཡོད་པས། སློབ་མ་ཚོས་འཚོལ་ཞིབ་ཀྱི་ཁྲོད་དུ་སློབ་
སྦྱོང་དང་གླེང་མོའི་ཁྲོད་དུ་ཤེས་རྟོགས་ཡོང་ཐུབ་པར་བྱས་ཡོད་ལ། སློབ་འབྲིང་
སློབ་མའི་སེམས་ཁམས་ཀྱི་ཁྱད་ཆོས་དང་འཚམ་པར་འདུག་
སྤྱི་ཚོགས་རིང་ལུགས་ཀྱི་འཆམ་མཐུན་སྤྱི་ཚོགས་འཛུགས་སྐྲུན་བྱེད་པ་
ནི་ང་ཚོའི་ཏང་གིས་དཔལ་འབྱོར་ཚོང་ར་ཅན་དང་ཆབ་སྲིད་དམངས་གཙོ་ཅན།
རིག་གནས་སྣ་མང་ཅན་བཅས་དང་མཐུན་སྦྱོར་ཡོང་བར་བཏོན་པའི་རྣམ་པ་
གསར་བའི་སྤྱི་ཚོགས་བཅོས་སྐྱོང་བྱེད་པའི་དཔེ་སྲོལ་ཞིག་རེད། དེའི་རྩ་བའི་
ཁྱད་ཆོས་ནི་དམངས་གཙོ་བཅའ་ཁྲིམས་དང་། བདེན་པ་བདེན་དྲང༌། བརྩེ་
སེམས་ཟོལ་མེད། གསོན་ཤུགས་ཀྱིས་ཁེངས་པ། བརྟན་ལྷིང་སྲོལ་ལྡན། མི་
དང་རང་བྱུང་ཁམས་འཆམ་མཐུན་ངང་གནས་པ་བཅས་རེད། མིག་སྔར།
རྒྱལ་སྤྱི་དང་རྒྱལ་ནང་གི་རྒྱུ་རྐྱེན་གང་མང་གི་ཤུགས་རྐྱེན་འོག ང་ཚོ་ཉེས་དོན་
གྱོད་གཞི་མང་བའི་དུས་སྐབས་སུ་གནས་ཡོད་ཅིང་ཉེས་དོན་གྱོད་གཞིས་སྤྱི་
ཚོགས་བརྟན་འཇགས་དང་འཆམ་མཐུན་ལ་ཤན་ཤུགས་ཚབས་ཆེན་ཐེབས་



བཞིན་ཡོད། སློབ་འབྲིང་སློབ་མ་གཙོ་ཡིན་པའི་སྐྱེ་བོ་ལོ་ན་མ་སོན་པ་རྣམས་ལ་
བདེན་རྫུན་གྱི་དབྱེ་བ་འབྱེད་པའི་ནུས་པ་ཅུང་ཞན་ལ་རང་ཉིད་ལ་ཚོད་འཛིན་
བྱེད་པའི་ནུས་པའང་ཅུང་ཞན་པས། ཁོ་ཚོའི་སྤྱོད་ལམ་ཐད་ཀྱི་བཅའ་ཁྲིམས་
ཀྱི་མཇུག་འབྲས་ལ་ཤེས་རྟོགས་གསལ་པོ་མེད་པར་ཁྲིམས་འགལ་ཉེས་གསོག་
གི་ལམ་དུ་བགྲོད་སླ་བ་རེད། ཉེ་བའི་ལོ་འགའི་རིང་ལ། ངེད་ཞིང་ཆེན་གྱི་སྐྱེ་བོ་
ལོ་ན་མ་སོན་པ་ཚོས་བྱས་ཉེས་གསོག་པ་མངོན་གསལ་གྱིས་མང་དུ་འགྲོ་བཞིན་
མཆིས། བསྡོམས་རྩིས་བྱས་པ་ལྟར་ན། 2004ལོ་དང་2006ལོ་བསྡུར་ཚེ་
ཞིང་ཆེན་ཡོངས་སུ་ཉེས་དོན་འགན་འཁྲི་རྩད་གཅོད་བྱས་པའི་སྐྱེ་བོ་ལོ་ན་མ་
སོན་པ་ལྡབ་གཅིག་གིས་མང་དུ་སོང་འདུག འདི་ལས་སྤྱི་ཚོགས་ཀྱིས་སྐྱེ་བོ་ལོ་
ན་མ་སོན་པ་རྣམས་ལ་སློབ་གསོ་དང་ལྷག་པར་དུ་བཅའ་ཁྲིམས་སློབ་གསོ་
བཏང་བ་མ་འདང་བ་མཚོན་འདུག 《ཉེས་ཁྲིམས་ལ་འཇུག་པའི་སྒོ་》ཞེས་པ་
འདི་ནི་ཞན་ཆ་འདིའི་རིགས་སྐོང་ཡས་ཀྱི་ཚོད་ལྟ་གོ་ཆོད་ཅིག་རེད་ལ། ཁྲེང་
ཏུའུ་གྲོང་ཁྱེར་ཝུའུ་ཧོའུ་ཁུལ་མི་དམངས་ཞིབ་དཔྱོད་ཁང་གིས་རྡུང་རྡེག་དང་
སྔོན་འགོག་གཉིས་ཀ་གཙོ་བའི་རྩ་དོན་རྒྱུན་འཁྱོངས་བྱས་ཏེ་ཧུར་བརྩོན་གྱིས་སྤྱི་
ཚོགས་རིང་ལུགས་ཀྱི་འཆམ་མཐུན་སྤྱི་ཚོགས་འཛུགས་སྐྱོང་བྱེད་པའི་དོན་ངོ་
མའི་ཐོག་གི་མཚོན་བྱེད་ཅིག་རེད།
སྤྱི་ཚོགས་རིང་ལུགས་ཀྱི་འཆམ་མཐུན་སྤྱི་ཚོགས་འཛུགས་སྐྱོང་བྱེད་རྒྱུ་
དེ་ནི་བེམ་གཟུགས་ཀྱི་རྫོགས་ལྡན་ཞིག་མིན་པར་རྒྱུ་འགུལ་གཟུགས་ཀྱི་སྙོམ་
སྒྲིག་ཞིག་ཡིན་པ་དང་། དམིགས་འབེན་དང་གོ་རིམ་གཞི་གཅིག་ཏུ་གྱུར་ཡོད་
པ་ཞིག་རེད། ལག་ལེན་ནང་ར་སྤྲོད་བྱས་དོན། བཅའ་ཁྲིམས་ནི་སྤྱི་ཚོགས་ཀྱི་
འབྲེལ་བ་སྙོམ་སྒྲིག་བྱེད་སྤྱད་ཀྱི་སྙིང་པོ་ཡིན་པ་དང༌། ཁྲིམས་སྐྱོང་གིས་སྤྱི་
ཚོགས་འཆམ་མཐུན་ཡོང་བའི་ཕྱོགས་སུ་སྐུལ་འདེད་དང་། མངོན་འགྱུར།
འགན་སྲུང་བཅས་བྱེད་པའི་ནུས་པ་གལ་ཆེན་པོ་ཐོན་གྱི་ཡོད། ཁོ་བོར་ཡིད་



ཆེས་ཡོད་པ་ཞིག་ལ། དེ་ཆ་འདིས་བརྙན་འཕྲིན་ཁྲིམས་ཤེས་བྱ་ཁྱབ་གདལ་
གཏོང་རྒྱུ་དང༌། ཁྲིམས་སྐྱོང་གི་ང་བས་སྤེལ་རྒྱུ། ལོ་ན་མ་སོན་པའི་སྐྱེ་བོའི་
བཅའ་ཁྲིམས་ཀྱི་འདུ་ཤེས་ཤུགས་ཆེ་རུ་སྐྱེད་རྒྱུ། ཉེས་ཁྲིམས་ཀྱི་སྤྱིར་བཏང་གི་
སྔོན་འགོག་བྱེད་ནུས་འདོན་སྤེལ་བྱེད་རྒྱུ། ལོ་ན་མ་སོན་པའི་སྐྱེ་བོའི་བྱས་ཉེས་
གསོག་རྒྱུ་སྔོན་འགོག་དང་ཉུང་འཕྲི་གཏོང་རྒྱུ་བཅས་ཀྱི་ཕྱོགས་སུ་ནུས་པ་ཡག་
ཐག་ཆོད་ཅིག་འདོན་ཐུབ་ངེས་རེད།
སི་ཁྲོན་ཞིང་ཆེན་མི་དམངས་ཞིབ་དཔྱོད་ཁང་
གི་ཏང་ཙུའུ་ཧྲུའུ་ཅི་དང་སི་ཁྲོན་ཞིང་ཆེན་མི་
དམངས་ཞིབ་ སྤྱོད་ ཁོང་ གི་ ཡོན་ ཀྲང་ གཅིག་
ལྕོགས་ཁྲེན་ཝུན་ཆིང་གིས།
2005ལོའི་ཟླ་3པར།



འགོ་བརྗོད། །
སློབ་འབྲིང་ སློབ་ མ་ ནི་ ལུས་ སེམས་ གཉིས་ ཀའི་ ཐད་ནས་ རིམ་ གྱིས་ འཚར་
ལོངས་ཡོང་བཞིན་ཡོད་པ་དང༌། ཁོང་ཚོ་རང་མགོ་ངེས་ཅན་ཞིག་ཐོན་ཡོད་ཅིང་།
ཁོང་ཚོའི་བསམ་གཞིགས་ཀྱི་ནུས་པ་དང༌། དབྱེ་ཞིབ་ཀྱི་ནུས་པ། བརྡར་ཤ་གཅོད་
པའི་ནུས་པ་བཅས་རིམ་གྱིས་ཆེ་རུ་འགྲོ་བཞིན་ཡོད། ཕྱོགས་གཞན་ཞིག་ཏུ་ཁོང་ཚོའི་
རང་ཉིད་ལ་ངོས་འཛིན་བྱེད་ཚུལ་ཆ་ཚང་བྱུང་མེད་པ་དང༌། རང་ཚོད་འཛིན་པའི་
ནུས་པ་ཞན་པ། བདེན་རྫུན་གྱི་དབྱེ་བ་འབྱེད་ནུས་ཅུང་ཞན་པ། ཁྲིམས་གས་ཀྱི་འདུ་
ཤེས་ཅུང་ཞན་པ་བཅས་ཡིན་པར་བརྟེན། ལོ་ན་མ་སོན་པའི་སྐྱེ་བོ་དག་གི་བྱས་ཉེས་
གསོག་བའི་གྲངས་ཚད་ལོ་ལྟར་མང་དུ་འགྲོ་གི་ཡོད། བསྡོམས་རྩིས་རགས་རིམ་ལྟར་
ན། རྒྱལ་ཡོངས་སུ་སློབ་འབྲིང་སློབ་མའི་ལོ་ཚོད་ཅན་གྱི་ལོ་ན་མ་སོན་པའི་སྐྱེ་བོ་
ཁྲི་7ཙམ་གྱིས་བྱས་ཉེས་གསོག་གི་ཡོད་པ་རེད་ཟེར། དེར་དམིགས་ནས་ཏང་དང་
རྒྱལ་ཁབ་ཀྱི་འགོ་ཁྲིད་པ་ཚོས་ན་ཆུང་བྱིས་པའི་བསམ་བློ་དང་ཀུན་སྤྱོད་བ་གསོ་ལ་
ཐུགས་འཁུར་ཆེན་པོ་གནང་གི་ཡོད། 2004ལོའི་ཟླ་5པའི་ཚེས་10ནས་ཚེས་11ཉིན་
ལ། སྤྱི་ཁྱབ་ཧྲུའུ་ཅི་ཧུའུ་ཅིན་ཐའོ་ཡིས་རྒྱལ་ཡོངས་སུ་ལོ་ན་མ་སོན་པའི་སྐྱེ་བོའི་
བསམ་བློ་དང་ཀུན་སྤྱོད་འཛུགས་སྐྱོང་ལས་ཀའི་གྲོས་ཚོགས་ཐོག་ཏུ་གསུང་བཤད་
གལ་ཆེན་པོ་གནང་ཡོད་པ་རེད། ཁོང་གིས་བསྟན་དོན། གོམ་གང་མདུན་སྤོས་ཀྱིས་
ལོ་ན་མ་སོན་པའི་སྐྱེ་བོའི་བསམ་བློ་དང་ཀུན་སྤྱོད་འཛུགས་སྐྱོང་ལ་ཤུགས་སྣོན་རྒྱག་
རྒྱུ་དང་དེ་ལེགས་བཅོས་བྱེད་རྒྱུ་ནི་ཀྲུང་དབྱང་གིས་དུས་རབས་གསར་པ་དང་དུས་
སྐབས་གསར་པར་ཏང་དང་རྒྱལ་ཁབ་ཀྱི་ལས་དོན་གོང་འཕེལ་ཡོང་བ་དང༌། ཏང་
དང་རྒྱལ་ཁབ་ཡུན་རིང་བརྟན་སྐྱོང་ཡོང་བར་དམིགས་ནས་སྤེལ་བའི་ཇུས་གཞི་གལ་
ཆེན་པོ་ཞིག་ཡིན་ལ། དེ་ནི་རང་རྒྱལ་ཉིད་ཛ་དྲག་ཆེ་བའི་རྒྱལ་སྤྱིའི་འགྲན་རྩོད་ཀྱི་
ཁྲོད་དུ་རྣམ་པར་རྒྱལ་བའི་གནས་སུ་ལངས་ཐུབ་རྒྱུ་དང་། སྒོ་ཀུན་ནས་འབྱོར་འབྲིང་



སྤྱི་ཚོགས་འཛུགས་སྐྱོང་བྱེད་པ་མངོན་འགྱུར་བྱེད་ཡོང་རྒྱུ་འགན་ལེན་བྱེད་རྒྱུ། དེ་
ནས་དེང་རབས་ཅན་དུ་འགྱུར་བའི་དམིགས་འབེན་རླབས་ཆེན་པོ་མངོན་འགྱུར་ཡོང་
རྒྱུ། ཀྲུང་གོའི་ཁྱད་ཆོས་ལྡན་པའི་སྤྱི་ཚོགས་རིང་ལུགས་ཀྱི་ལས་དོན་དར་རྒྱས་ཆེན་
པོ་ཡོང་བ་དང་ རྒྱུན་འཛིན་པ་ཡོད་པ་འགན་ལེན་བྱེད་རྒྱུ། ཀྲུང་ཧྭ་མི་རིགས་ཀྱི་
རླབས་ཆེན་བསྐྱར་དར་འགན་ལེན་བྱེད་རྒྱུ་བཅས་ལ་ཆ་བཞག་ན། འཐབ་ཇུས་ཀྱི་
དོན་སྙིང་ཆེན་པོ་དང་ཟབ་མོ་ལྡན་ཡོད་པ་རེད།
བསམ་བློ་དང་ཀུན་སྤྱོད་འཛུགས་སྐྱོང་བྱེད་པར་ཤུགས་སྣོན་རྒྱག་པའི་ གཙོ་
གནད་ནི་བསམ་བློ་འཛུགས་སྐྱོང་དང་ཆབ་སྲིད་འཛུགས་སྐྱོང་། སྒྲིག་ཁྲིམས་འཛུགས་
སྐྱོང་བཅས་ ལ་ ཤུགས་སྣོན་རྒྱག་ པ་ སོགས་ རེད། “ བཅའ་ ཁྲིམས་ ཁྱབ་ གདལ་ དུ་
གཏོང་བའི་ལྔ་ཚན་བཞི་བའི་” སློབ་གསོའི་ཁྲོད་བསྟན་དོན། ལོ་ན་མ་སོན་པའི་སྐྱེ་
བོའི་བཅའ་ཁྲིམས་སློབ་གསོར་ཤུགས་བསྣན་ཏེ་དམངས་ཡོངས་ཀྱི་བཅའ་ཁྲིམས་འདུ་
ཤེས་མཐོ་རུ་གཏོང་དགོས་ཚེ། ཐོག་མར་སློབ་གྲྭ་ཆུང་འབྲིང་གི་སློབ་མ་ནས་འགོ་
རྩོམ་དགོས། 《 ལོ་ན་མ་སོན་པར་སྐྱེ་བོ་སྲུང་སྐྱོབ་བྱེད་ པའི་སྐོར་གྱི་ཀྲུང་ཧྭ་མི་
དམངས་སྤྱི་མཐུན་ རྒྱལ་ ཁབ་ཀྱི་ བཅའ་ཁྲིམས》ནན་ཏན་ གྱིས་ དོན་འཁྱོལ་བྱེད་ཚེ།
ཆེས་གཞི་རྩར་གྱུར་བ་ནི་ལོ་ན་མ་སོན་པ་སྐྱེ་བོ་རྣམས་ལ་ཁྲིམས་བསླབ་ཏུ་འཇུག་པ་
དང་ཁྲིམས་ ཤེས་ སུ་ འཇུག་ པ། ཁྲིམས་ བསྲུང་ དུ་ འཇུག་ པ་ བཅས་བྱས་ཏེ་བཅའ་
ཁྲིམས་ལ་བརྟེན་ནས་རང་ཉིད་ལ་སྲུང་སྐྱོབ་བྱེད་རྒྱུ་དེ་རེད། “ བཅའ་ཁྲིམས་ཁྱབ་
གདལ་དུ་གཏོང་བའི་ལྔ་ཚན་བཞི་པའི་” སློབ་གསོས་ཉེས་ཁྲིམས་སློབ་གསོ་བརྒྱུད་དེ་
སློབ་འབྲིང་སློབ་མར་ཁྲིམས་ལུགས་ཀྱི་སྤྱོད་ལམ་དང་བཅའ་ཁྲིམས་ཀྱི་མཇུག་འབྲས་
ཤེས་སུ་འཇུག་དགོས་པའི་བླང་བྱ་བཏོན་ཡོད།
སྤྱི་ཚོགས་ཀྱི་ རྣམ་ པ་ འགྱུར་བའི་དུས་སྐབས་ལ་སླེབས་པ་དང་བསྟུན་ནས།
སློབ་གྲྭ་ཆུང་འབྲིང་གི་འགོ་ཁྲིད་དང་དགེ་རྒན། ཐ་ན་ཁྱིམ་བདག་རྣམས་ཀྱིས་ཀྱང་
བཅའ་ཁྲིམས་སློབ་གསོ་སྤེལ་རྒྱུ་ནི་ཧ་ཅང་དགོས་གལ་ཆེ་བ་དང་འདི་ཉིད་སྐྱེ་བོ་ལོ་
ན་མ་སོན་པ་རྣམས་སྲུང་སྐྱོབ་བྱེད་པའི་ཐབས་ལམ་གཙོ་བོ་ཞིག་ཡིན་པར་ངེས་ཤེས་
སྐྱེ་བཞིན་མཆིས། འོན་ཀྱང༌། བརྟག་དཔྱད་བྱས་པ་ལྟར་ན། མིག་སྔར་སློབ་གྲྭ་ཁ་



ཤས་ཀྱིས་བཅའ་ཁྲིམས་སློབ་གསོ་སྤེལ་བའི་རྣམ་པ་སྟབས་བདེ་དང་ནང་དོན་ཆ་མི་
ཚང་ལ། སྤྱིར་བཏང་དུ་སློབ་སྐབས་རེར་ཉེན་རྟོག་པ་རེ་གདན་ཞུ་བྱས་ཏེ་ཆེད་དོན་
འཆད་ཁྲིད་ཐེངས་1ནས་2ལ་སྤེལ་བའམ་སློབ་མ་རྩ་འཛུགས་བྱས་ནས་བཤ་ཁྲིམས་
སློབ་གསོའི་ཆེད་དོན་བརྙན་སྡེར་ལ་ཐེངས་གཅིག་བལྟ་རུ་འཇུག་པ་ཙམ་རེད། སློབ་
སྐབས་གཅིག་དང་སློབ་ལོ་གཅིག ཐ་ན་དུས་སྐབས་གཅིག་གི་སློབ་གསོའི་ནང་དོན་
གསལ་བོ་མིན་ཞིང་ཆ་མ་ཚང་ཚེ་སློབ་མའི་བཅའ་ཁྲིམས་འདུ་ཤེས་སྐྱེད་བསྲིང་བྱེད་
པར་ཤུགས་རྐྱེན་ཐེབས་སྲིད།
ཞིབ་དཔྱོད་ ཁང་ བཅའ་ ཁྲིམས་ སློབ་ གསོའི་ བསླབ་ དེབ་ རྩོམ་ སྒྲིག་ བྱ་ བར་
ཞུགས་པ་ནི་དོན་དམ་པར“ སྤྱིའི་དོན་དུ་ཞིབ་དཔྱོད་བྱེད་པ་དང་དམངས་ཀྱི་དོན་དུ་
ཁྲིམས་སྐྱོང་བའི”རྩ་དོན་མཚོན་པ་དང་རང་རྒྱལ་བཅའ་ཁྲིམས་ཀྱི་རྡུང་རྡེག་དང་སྔོན་
འགོག་གི་་ནུས་པ་བྱེ་བྲག་ཏུ་མཚོན་པ་དང་དུས་མཚུངས་སུ། ཞིབ་དཔྱོད་ཁང་གིས་
རང་ཉིད་ཀྱིས་རྟོགས་པའི་བཅའ་ཁྲིམས་སློབ་གསོའི་རྒྱུ་ཆ་ལུགས་མཐུན་གྱིས་བཀོལ་
སྤྱོད་བྱས་པའང་རེད། ང་ཚོས《ཉེས་ཁྲིམས་ལ་འཇུག་པའི་སྒོ་》ཞེས་པ་འདི་རྩོམ་
སྒྲིག་བྱེད་པའི་མཛུབ་སྟོན་བསམ་བློ་ནི། གྱོད་དོན་དཔེ་མཚོན་རྒྱུ་ཆརའཛིན་པ་དང༌།
ཕྱོགས་བསྡུས་ཀྱི་ལག་ལེན་བྱ་འགུལ་རམ་འདེགས་སུ་བྱེད་པ། ཁྲིམས་ལུགས་ཀྱི་ཤེས་
བྱ་དེའི་ཁྲོད་དུ་སིམ་པར་བྱེད་པ་བཅས་བྱས་ནས། བྱེད་སྒོ་སྤེལ་བའི་ཁྲོད་ནས་སློབ་
གསོ་གཏོང་བ་དང༌། སློབ་མ་ཚོར་འཚོལ་ཞིབ་ཀྱི་ཁྲོད་དུ་སློབ་སྦྱོང་དང་བགྲོ་གླེང་
གི་ཁྲོད་དུ་ ཁྲིམས་ལུགས་ཀྱི་འདུ་ཤེས་ངེས་ ཅན་ཞིག་སྐྱེད་དུ་འཇུག་ པ་བརྒྱུད་དེ།
སློབ་མའི་བཅའ་ཁྲིམས་ཀྱི་འདུ་ཤེས་ཇེ་དྲག་ཏུ་གཏོང་རྒྱུ་དེ་ཡིན།
དཔེ་ཆ་འདི་ས་བཅད་གཉིས་སུ་བགོས་ཡོད་དེ། ས་བཅད་དང་པོ་ནི་ཉེས་
ཁྲིམས་ཀྱི་སྤྱིའི་དོན་ཚན་གྱི་རྨང་གཞིའི་ཤེས་བྱ་ཡིན་ལ། གཙོ་བོ་བཅའ་ཁྲིམས་དང་
ཉེས་ཁྲིམས། བྱས་ཉེས་བཟོ་བ། ཉེས་ཆད་སོགས་གཞི་རྩའི་ནང་དོན་མཚམས་སྦྱོར་
བྱས་ཏེ། སློབ་མས་ཤེས་དགོས་པའི་སྤྱིར་བཏང་གི་ཤེས་བྱའམ་སློབ་མ་གྱོད་དཔེ་ལ་
ཞུགས་ཏེ་བགྲོ་གླེང་བྱེད་པར་ཤེས་བྱའི་ཐད་ཀྱི་རམ་འདེགས་འདོན་སྤྲོད་བྱས་ཡོད།
ས་བཅད་གཉིས་པ་ནི་ཉེས་ཁྲིམས་ཀྱི་ཞིབ་ཕྲའི་དོན་ཚན་གྱི་གྱོད་དཔེ་ལ་དབྱེ་ཞིབ་
3



ཐོན་ཏེ་སློབ་ཚན་འཁྲི་སོགས་ཀྱི་གྲུབ་ཚུལ་དང་
བྱས་པ་ཡིན་ལ། གཙོ་བོ་ནི་གྱོད་དོན་ལ་བརྟེན་ནས་ཁྲིམས་བཤད་པའི་བྱེད་ཐབས་
སྤྱད་དེ། སློབ་མ་ཚོར་ སྤྱི་ པའི་བདེ་འཇགས་ལ་གནོད་པའི་བྱས་ཉེས་དང༌། སྤྱི་
དམངས་ཀྱི་མི་ལུས་ཁེ་དབང་དང་དམངས་གཙོའི་ཁེ་དབང་ལ་གནོད་པའི་བྱས་ཉེས།
སྤྱི་ཚོགས་ཀྱི་དོ་དམ་སྒྲིག་ལམ་ལ་གནོད་པའི་བྱས་ཉེས། སྤྱི་ཚོགས་རིང་ལུགས་ཀྱི་
ཚོང་རའི་དཔལ་འབྱོར་གྱི་སྒྲིག་ལམ་ལ་གཏོར་བརླག་བྱས་པའི་བྱས་ཉེས། རྒྱུ་ནོར་ལ་
གནོད་པ་བྱས་པའི་བྱས་ཉེས་སོགས་ཞིབ་ཕྲའི་ཉེས་མིང་རྣམས་ཤེས་སུ་འཇུག་རྒྱུ་དེ་
ཡིན། གྱོད་དཔེ་རེ་ལ་ལེ་ཚན་བཞི་རེ་ཡོད་དེ། གཅིག་ནི་གྱོད་དཔེ་སྟེ་བྱེ་བྲག་གི་
གྱོད་དོན་གསལ་བོར་བཤད་པ་བརྒྱུད་དེ་སློབ་མ་ཚོར་བཅའ་ཁྲིམས་ཀྱི་སྤྱོད་ལམ་དང་
བཅའ་ཁྲིམས་ཀྱི་འགན་འཁྲི་ཤེས་སུ་འཇུག་དགོས། གཉིས་ནི་དབྱེ་ཞིབ་སྟེ་འདོན་སྤྲོད་
བྱས་པའི་གྱོད་དཔེ་ལས་བྱས་ཉེས་གྲུབ་ཚུལ་དང་བཅའ་ཁྲིམས་ཀྱི་དོན་ཚན། བཅའ་
ཁྲིམས་ཀྱི་འགན་འཁྲི་སོགས་ཀྱི་ཕྱོགས་ནས་དབྱེ་ཞིབ་བྱེད་དགོས། གསུམ་ནི་ཉེན་
ཟོན་ཏེ་སློབ་མར་སློབ་གསོ་བཏང་སྟེ་འབྲེལ་ཡོད་ཀྱི་བླང་བྱ་དང་རེ་བ་འདོན་དགོས།
བཞི་ནི་གནད་དོན་དང་བགྲོ་གླེང་སྟེ་སློབ་མའི་དོན་དངོས་ལ་དམིགས་ཏེ་འབྲེལ་ཡོད་
ཀྱི་གནད་དོན་བཏོན་ནས་སློབ་མས་གནད་དོན་ལ་དབྱེ་ཞིབ་བྱེད་པར་སྐུལ་སློང་བྱེད་
པ་དང༌། སློབ་མར་རྩོད་གླེང་དང་བགྲོ་གླེང་བྱེད་པའི་མཐུན་རྐྱེན་བསྐྲུན་ཏེ་སློབ་
མས་སྤྱི་སྡོམ་དང་བསམ་གཞིགས་བྱེད་ཤེས་པར་བྱ་དགོས།
དཔེ་ཆ་འདི་གཙོ་བོ་ལོ་རིམ་7པ་ནས་12པའི་སློབ་འབྲིང་སློབ་མར་དམིགས་
ཤིང་ཀློག་དེབ་ཀྱི་རྣམ་པར་བྲིས་ཡོད། སློབ་མ་རྣམས་ཀྱིས་དགེ་རྒན་གྱི་མཛུབ་སྟོན་
འོག་ཏུ་དམིགས་ ཡུལ་ ཡོད་པ་ དང་ འཆར་གཞི་ཡོད་པ། དམིགས་ གཏད་ཡོད་པ།
གདམ་གསེས་ཡོད་པ་བཅས་ཀྱི་སྒོ་ ནས་ བཀོལ་སྤྱོད་ཐུབ་ པར་བྱ་ དགོས། སློབ་
སྐབས་གཅིག་གི་ནང་དུ་དགེ་སློབ་ཚོས་གྱོད་དཔེ་5ནས་8བདམས་ཏེ་སློབ་སྦྱོང་བྱེད་
དགོས་པར་ མ་ཟད། ཕྱོགས་བསྡུས་ཀྱི་ལག་ལེན་བྱ་འགུལ་ ནང་ ཞིབ་འཇུག་ རང་
བཞིན་གྱི་སློབ་སྦྱོང་དང་ཟུང་འབྲེལ་བྱ་དགོས། དགེ་རྒན་གྱིས་སློབ་མར་ཁྲིད་སྟོན་
བྱེད་པའི་གོ་རིམ་ཁྲོད་དུ་ཉེས་ཁྲིམས་སློབ་གསོ་དང་བཅའ་ཁྲིམས་གཞན་དག་གི་སློབ་
གསོའི་འབྲེལ་བ་ཐག་གཅོད་བྱེད་པར་དོ་སྣང་བྱ་དགོས། དགེ་རྒན་གྱིས་སྤྱི་ཁོག་དང་



བྱེ་བྲག་གི་ཁྲིད་སྟོན་འོག་ཏུ་སློབ་མ་རྣམས་ལ་བརྗོད་བྱ་གཙོ་བོའི་བྱ་འགུལ་སྤེལ་དུ་
བཅུག་ནས། སློབ་མ་རྣམས་བྱ་འགུལ་གྱི་ཁྲོད་དུ་འཕེལ་རྒྱས་ཡོང་བར་བྱས་པ་དང་
འབྲེལ་ཏེ། ཤེས་བྱ་དང་ནུས་པ་ངེས་ཅན་ཞིག་དང༌། ཡང་དག་པའི་བརྩེ་སེམས་
དང་རྣམ་འགྱུར་ཞིག ཚན་རིག་དང་ མཐུན་པའི་ བཅའ་ ཁྲིམས་ཀྱི་འདུ་ཤེས་ཤིག་
བཅས་སྐྱེད་དུ་འཇུག་དགོས།
དཔེ་ཆ་འདི་རྩོམ་སྒྲིག་བྱེད་པའི་ཁྲོད་དུ་ཁྲིན་ཏུའུ་གྲོང་ཁྱེར་ཝུའུ་ཧོའུ་ཁུལ་ཨུ་
དང་ཁུལ་སྲིད་གཞུང༌། ཝུའུ་ ཧོའུ་ ཁུལ་ བསམ་པའི་དཔལ་ཡོན་ གཞུང་ལས་ཁང༌།
ཝུའུ་ཧོའུ་ཁུལ་སློབ་གསོ་ཅུས་བཅས་ཀྱི་རྒྱབ་སྐྱོར་དང་རོགས་རམ་ཐོབ་པ་དང༌། སི་
ཁྲོན་ཞིང་ཆེན་ཁྲིན་ཏུའུ་གྲོང་ཁྱེར་གྱི་སྐྱེ་བོ་ལོ་ན་མ་སོན་པའི་དོ་དམ་སློབ་གཅུན་ཁང་
གིས་གྱོད་དཔེ་འདོན་སྤྲོད་བྱས། དེ་དང་ཕྱོགས་མཚུངས། ང་ཚོས་ཀྱང་འབྲེལ་ཡོད་
ཀྱི་བཅའ་ཁྲིམས་དཔེ་ཆར་ལྟ་ཀློག་བྱས་པ་ཡིན། འདིར་དཔེ་ཆ་འདིར་རོགས་རམ་
དང་རྒྱབ་སྐྱོར་གནང་མཁན་རྣམས་ལ་ཐུགས་རྗེ་ཆེ་ཞུས་པ་ཡིན།
་ ང་ཚོས་ཉེས་ཁྲིམས་སློབ་གསོ་ལ་ཚོད་ལྟའི་རང་བཞིན་གྱི་འཚོལ་ཞིབ་བྱས་པ་
ཡིན་པའི་ཁར་སྟོབས་ཤུགས་དང་ཉམས་མྱོང་གིས་དབུལ་བས། རྩོམ་སྒྲིག་གི་གོ་རིམ་
ཁྲོད་དུ་གནད་དོན་མི་ཉུང་བ་ཞིག་གནས་ཡོད་ཅིང་དེ་དག་ལ་མཁས་པ་དང་དགེ་
རྒན། སློབ་གྲོགས་རྣམ་པས་དགོངས་འཆར་ལྷུག་པོར་སྩོལ་བར་རེ་བ་སྙིང་ནས་ཞུ།
རྩོམ་སྒྲིག་པས།
2004ལོའི་ཟླ་8པར།



དཀར་ཆག
ས་བཅད་དང་པོ། ཉེས་ཁྲིམས་ཀྱི་སྤྱིའི་དོན་ཚན་
གྱི་རྨང་གཞིའི་ཤེས་བྱ།
ཚན་པ་དང་པོ། ཁྲིམས་ལུགས་ཀྱི་ངོ་བོ་དང་ཁྱད་ཆོས། ..……….…….…...….….
ཚན་པ་གཉིས་པ། ཉེས་ཁྲིམས་ཀྱི་འབྲེལ་ཡོད་གོ་དོན།
ཚན་པ་གསུམ་པ། བྱས་ཉེས་ཀྱི་འབྲེལ་ཡོད་ཀྱི་གོ་དོན།
ཚན་པ་བཞི་བ། ཉེས་ཆད་ཀྱི་འབྲེལ་ཡོད་ཀྱི་གོ་དོན། ...…..
ཚན་པ་ལྔ་བ། སྤྱི་བདེ་ལས་ཁུངས་དང་
མི་དམངས་ཞིབ་དཔྱོད་ཁང་། །
མི་དམངས་ཁྲིམས་ཁང་བཅས་ཀྱི་ཉེས་དོན་གཏུག་བཤེར་
ཁྲོད་ཀྱི་འགན་ནུས་དང་ཕན་ཚུན་བར་གྱི་འབྲེལ་བ། །
•......45
ས་བཅད་གཉིས་པ། ཉེས་ཁྲིམས་ཞིབ་གསལ་དོན་ཚན་
གྱི་གྱོད་དཔེ་དབྱེ་ཞིབ།
རྒྱུད་དཔེ་དང་པོ། མེ་བརྒྱབ་པའི་བྱས་ཉེས། ...…………. •......
གྱོད་དཔེ་གཉིས་པ། གས་གཏོར་གྱི་བྱས་ཉེས། ..... .……………….
གྱོད་དཔེ་གསུམ་པ། ཉེན་ཁ་ཅན་གྱི་དངོས་རྫས་བཏབ་པའི་བྱས་ཉེས། ...... 67
གྱོད་དཔེ་བཞི་བ། དངུལ་ལོར་རྫུན་མ་ཉར་འཛིན་དང་བཀོལ་སྤྱོད་
བྱས་པའི་བྱས་ཉེས། ..………….....……...
གྱོད་དཔེ་ལྔ་བ། དངུལ་ལོར་རྫུན་བཟོ་དང་སྒྱུར་བཟོ་བྱས་པའི་བྱས་ཉེས། .....
•.............



གྱོད་དཔེ་དྲུག་པ། བསམ་བཞིན་དུ་མི་བསད་པའི་བྱས་ཉེས། ..……………….………….
གྱོད་དཔེ་བདུན་པ། བསམ་བཞིན་དུ་རྨས་སྐྱོན་བཟོས་པའི་བྱས་ཉེས། ..…..
གྱོད་དཔེ་བརྒྱུད་པ། བཙན་གཡེམ་གྱི་བྱས་ཉེས། ..……. ....…....….
གྱོད་དཔེ་དགུ་བ། ཁྲིམས་འགལ་གྱིས་བཀག་སྐྱིལ་བྱས་པའི་བྱས་ཉེས།………….
གྱོད་དཔེ་བཅུ་པ། བཙན་ཁྲིད་ཀྱི་བྱས་ཉེས། ...…….……..
གྱོད་དཔེ་བཅུ་གཅིག་པ། ཚ་འདྲི་བྱས་ནས་ངོས་ལེན་ཞུ་རུ་
འཇུག་པའི་བྱས་ཉེས། .......
གྱོད་དཔེ་བཅུ་གཉིས་པ། མནར་གཅོད་བཏང་བའི་བྱས་ཉེས། ..……………. 98
གྱོད་དཔེ་བཅུ་གསུམ་པ། གསོ་འགན་མ་འཁུར་བའི་བྱས་ཉེས།…….……………. 102
གྱོད་དཔེ་བཅུ་བཞི་བ། རྐུ་འཕྲོག་གི་བྱས་ཉེས། ..……….………………………………. 105
གྱོད་དཔེ་བཅོ་ལྔ་བ། འཕྲོག་བཅོམ་གྱི་བྱས་ཉེས།། …..…........….……..
གྱོད་དཔེ་བཅུ་དྲུག་པ། ཁ་བསླུས་བརྒྱབ་པའི་བྱས་ཉེས། ། ..…….…....………. 112
གྱོད་དཔེ་བཅུ་བདུན་པ། བཙན་འཕྲོག་གི་བྱས་ཉེས། ...….……….……...
གྱོད་དཔེ་བཅོ་བརྒྱུད་པ། ཟ་བསྙད་ཧམ་ཁྱེར་བྱས་པའི་བྱས་ཉེས། ..…….
གྱོད་དཔེ་བཅུ་དགུ་བ། མི་མང་དཔུང་བསྡེབས་ཀྱིས་རྒྱ་འདྲེ་བརྒྱབ་
པའི་བྱས་ཉེས། ..………….. ....………......
གྱོད་དཔེ་ཉི་ཤུ་བ། དཔང་རྟགས་རྫུན་མ་བཟོས་པའི་བྱས་ཉེས།....……....
གྱོད་དཔེ་ཉེར་གཅིག་པ། དུག་འཐེན་མཁན་ཉར་བའི་བྱས་ཉེས། ..………….
གྱོད་དཔེ་ཉེར་གཉིས་པ། བཙན་སྐུལ་གྱིས་སྨད་འཚོང་དུ་བཅུག་
པའི་བྱས་ཉེས། ........………...….…………….
108
115
131
ཟུར་བཀོད།
..…....
.........
..……….…………..………………….…. 135



ས་བཅད་དང་པོ། ཉེས་ཁྲིམས་ཀྱི་སྤྱིའི་དོན་ཚན་
གྱི་རྨང་གཞིའི་ཤེས་བྱ།
ཚན་པ་དང་པོ། ཁྲིམས་ཀྱི་ངོ་བོ་དང་ཁྱད་ཆོས།
གཅིག ཁྲིམས་ཀྱི་ངོ་བོ།
ཁྲིམས་ནི་རྒྱལ་ཁབ་ཀྱིས་དབང་སྒྱུར་གྲལ་རིམ་གྱི་ཁེ་ཕན་དང་འདོད་བློ་
ལྟར་གཏན་འབེབས་དང་ཁས་ལེན་བྱས་པ་ཡིན་པར་མ་ཟད། རྒྱལ་ཁབ་ཀྱིས་
བཙན་ཤུགས་ཀྱིས་ལག་བསྟར་ཡོང་རྒྱུ་ཁག་ཐེག་བྱས་པའི་སྤྱོད་ལམ་ཚད་གཞིའི་
སྤྱི་མིང་ལ་ཟེར། ཁྲིམས་ཀྱི་དམིགས་ཡུལ་ནི་དབང་སྒྱུར་གྲལ་རིམ་ལ་ཕན་པའི་
སྤྱི་ཚོགས་འབྲེལ་བ་དང་སྤྱི་ཚོགས་སྒྲིག་ལམ་སྲུང་སྐྱོང་བྱེད་པའི་ཆེད་དུ་ཡིན་ལ།
དབང་སྒྱུར་གྲལ་རིམ་གྱིས་རང་ཉིད་ཀྱི་དབང་བསྒྱུར་མངོན་འགྱུར་བྱེད་པའི་
ལག་ཆ་གཙོ་བོ་ཡིན།
(གཅིག) བཅའ་ཁྲིམས་ནི་དབང་སྒྱུར་གྲལ་རིམ་གྱི་འདོད་བློའི་
མཚོན་རྟགས་རེད། །
འདི་ནི་བཅའ་ཁྲིམས་ཀྱི་རྩ་བའི་ངོ་བོ་རེད། གྲལ་རིམ་སྤྱི་ཚོགས་ཁྲོད་དུ་
གྲལ་རིམ་རེ་རེར་རང་ཉིད་ཀྱི་གྲལ་རིམ་འདོད་བློ་རེ་ཡོད། འོན་ཀྱང༌། གྲལ་
རིམ་གང་ཞིག་གི་འདོད་བློ་བཅའ་ཁྲིམས་སུ་འགྱུར་བར་བྱ་དགོས་ན། ཐོག་
མར་གྲལ་རིམ་དེར་ཆབ་སྲིད་དང་དཔལ་འབྱོར་གྱི་ཐད་ནས་ངེས་པར་དུ་དབང་
བསྒྱུར་གྱི་གོ་གནས་ཐོབ་དགོས་པ་དང༌། དེ་ནས་རྒྱལ་ཁབ་ཀྱི་དྲག་ཤུགས་ཀྱི་
1



ལག་ཆར་བརྟེན་ནས་གྲལ་རིམ་དེའི་འདོད་བློ་ཉིད་བཅའ་ཁྲིམས་ཀྱི་བྱེད་ཐབས་
ལ་བརྟེན་ནས་བརྟན་འཇགས་ཡོང་བར་བྱས་ཏེ། སྤྱི་ཚོགས་ཡོངས་ཀྱི་ཁོངས་མི་
ལ་བཙན་ཤུགས་ཀྱིས་བརྩི་སྲུང་བྱེད་དུ་འཇུག་དགོས།
(གཉིས) བཅའ་ཁྲིམས་ནི་དབང་སྒྱུར་གྲལ་རིམ་གྱི་ཕུགས་ཀྱི་རྩ་
བར་གྱུར་པའི་ཁེ་ཕན་ཧྲིལ་པོ་མཚོན་པར་བྱེད་པའི་འདོད་བློ་རེད།
བཅའ་ཁྲིམས་ཀྱིས་མཚོན་པའི་དབང་སྒྱུར་གྲལ་རིམ་གྱི་འདོད་བློ་ནི་རྒྱལ་
ཁབ་ཀྱི་འདོད་བློར་བསྒྱུར་བའི་དབང་སྒྱུར་གྲལ་རིམ་གྱི་ཕུགས་ཀྱི་རྩ་བར་གྱུར་
པའི་ཁེ་ཕན་ཧྲིལ་པོ་མཚོན་པར་བྱེད་པའི་འདོད་བློ་དེ་ཡིན་པ་ལས། དབང་
སྒྱུར་གྲལ་རིམ་གྱི་འདོད་བློ་ཡོད་ཚད་བསྟན་པ་མིན་ལ་དབང་སྒྱུར་གྲལ་རིམ་ཁྲོད་
ཀྱི་མི་དང་ཚོགས་པ་ག་གེ་མོའི་འདོད་བློ་བསྟན་པའང་མིན། འདི་ནི་བཅའ་
ཁྲིམས་ཀྱི་དམིགས་བསལ་གྱི་ངོ་བོ་ཡིན། (གསུམ） ཁྲིམས་ལུགས་ཀྱིས་
མཚོན་པའི་དབང་སྒྱུར་གྲལ་ རིམ་ གྱི་འདོད་བློ་ནི་དངོས་པོ་དང་འཚོ་
བའི་ཆ་རྐྱེན་ངེས་ཅན་ཞིག་གིས་ཐག་བཅད་པ་རེད།
བཅའ་ཁྲིམས་ནི་དབང་སྒྱུར་གྲལ་རིམ་གྱི་འདོད་བློའི་མཚོན་རྟགས་ཡིན་
པ་སྨོས་མེད་ཡིན་ཞིང་དེར་རང་ངོས་ཀྱི་ངོ་བོ་ལྡན་ཡོད། འོན་ཀྱང་དེ་དང་ལྷན་
དུ་བཅའ་ཁྲིམས་ནི་དབང་བསྒྱུར་གྲལ་རིམ་གྱི་རང་སྣང་གང་ཤར་དུ་སྤྱད་པའི་
འབྲས་བུ་གཏན་ནས་མ་ཡིན། བཅའ་ཁྲིམས་སུ་བསྒྱུར་བའི་དབང་སྒྱུར་གྲལ་
རིམ་གྱི་འདོད་བློ་ནི་སྤྱི་ཚོགས་ངེས་ཅན་ཞིག་གི་དངོས་པོ་དང་འཚོ་བའི་ཆ་རྐྱེན་
གྱིས་ཐག་བཅད་པ་རེད། དངོས་པོ་དང་འཚོ་བའི་ཆ་རྐྱེན་ནི་མིའི་རིགས་ཀྱི་སྤྱི་
ཚོགས་འཚོ་གནས་དང་འཕེལ་རྒྱས་སུ་འགྲོ་བར་མེད་དུ་མི་རུང་བའི་དངོས་པོའི་
རྨང་གཞི་ལ་ཟེར་ཞིང་། དེར་སྤྱི་ཚོགས་ཀྱི་ཐོན་སྐྱེད་རྣམ་པ་དང་ས་ཁམས་ཁོར་
ཡུག མི་གྲངས་སོགས་ཀྱི་རྒྱུ་རྐྱེན་དག་འདུ། དེའི་ནང་དུ་སྤྱི་ཚོགས་ཀྱི་ཐོན་
སྐྱེད་རྣམ་པ( ཐོན་སྐྱེད་ནུས་ཤུགས་དང་དེར་མཐུན་སྦྱོར་བྱེད་ཐུབ་པའི་ཐོན་



སྐྱེད་འབྲེལ་བ)ནི་སྤྱི་ཚོགས་ལམ་ལུགས་ཀྱི་ངོ་བོ་དང་འཕེལ་རྒྱས་ཀྱི་ཁ་ཕྱོགས་
ཐག་གཅོད་པའི་རྒྱུ་རྐྱེན་གཙོ་བོ་རེད་ལ། གྲལ་རིམ་སྤྱི་ཚོགས་སུའང་དེ་ནི་
བཅའ་ཁྲིམས་ཀྱི་ངོ་བོ་དང་ནང་དོན། འཕེལ་རྒྱས་ཀྱི་ཁ་ཕྱོགས་བཅས་ཐག་
གཅོད་བྱེད་པའི་རྒྱུ་རྐྱེན་གཙོ་བོ་ཡིན་པ་དང་། དེའི་ནང་དུ་སྤྱི་ཚོགས་ཀྱི་ཐོན་
སྐྱེད་ནུས་ཤུགས་ནི་བཅའ་ཁྲིམས་ཀྱི་ཆེས་མཇུག་མཐའི་ཐག་གཅོད་ཀྱི་སྟོབས་
ཤུགས་རེད། དབང་སྒྱུར་གྲལ་རིམ་གང་ཡིན་ཡང་རང་ཉིད་འཚོ་གནས་ཀྱི་
བརྟེན་གཞི་སྟེ་དཔལ་འབྱོར་གྱི་རྨང་གཞི་དང་བྲལ་ཏེ་གང་འདོད་ལྟར་ཁྲིམས་
བཙུགས་མི་ཆོག་པ་ལོ་རྒྱུས་ཀྱིས་ར་སྤྲོད་བྱས་ཟིན།
བཅའ་ཁྲིམས་ཀྱི་ངོ་བོའི་ཁྲོད་དུ་དབང་སྒྱུར་གྲལ་རིམ་གྱི་འདོད་བློ་ནི་
བཅའ་ཁྲིམས་ཀྱི་རང་ངོས་ཀྱི་ངོ་བོ་ཡིན་པ་དང༌། དངོས་པོ་དང་འཚོ་བའི་ཆ་
རྐྱེན་ནི་བཅའ་ཁྲིམས་ཀྱི་ཕྱི་རོལ་ཡུལ་གྱི་ངོ་བོ་ཡིན། ཕྱི་རོལ་ཡུལ་གྱི་དངོས་པོའི་
ངོ་བོས་རང་ངོས་ཀྱི་ངོ་བོ་ཐག་གཅོད་ཀྱི་ཡོད།
གཉིས། བཅའ་ཁྲིམས་ཀྱི་ཁྱད་ཆོས།
བཅའ་ཁྲིམས་ནི་དབང་སྒྱུར་གྲལ་རིམ་གྱི་འདོད་བློ་མཚོན་པའི་སྤྱི་ཚོགས་
ཀྱི་ཚད་གཞི་ཡིན་ལ་དེར་གཤམ་གསལ་གྱི་ཁྱད་ཆོས་དག་ལྡན།
(གཅིག) བཅའ་ཁྲིམས་ནི་སྤྱི་ཚོགས་ཀྱི་ཚད་གཞི་དམིགས་བསལ་
བ་ཞིག་ཡིན།
སྤྱི་ཚོགས་ཀྱི་ཚད་གཞི་ནི་མི་དང་མིའི་བར་དང་མི་སྒེར་དང་སྤྱི་ཚོགས་
བར་གྱི་ཕན་ཚུན་གྱི་འབྲེལ་བ་སྙོམ་སྒྲིག་བྱེད་སྤྱད་ཚད་གཞི་དང་གཏན་ཁེལ།
བྱེད་ཐབས་བཅས་ཡིན་ལ། དེས་མི་རྣམས་ཀྱི་སྤྱོད་ལམ་ལ་མ་དཔེ་དང་ཚད་
གཞི། ཁ་ཕྱོགས་བཅས་མཁོ་སྤྲོད་བྱེད་ཀྱི་ཡོད། བཅའ་ཁྲིམས་ནི་སྤྱི་ཚོགས་ཀྱི་



ཚད་གཞིའི་རིགས་ཤིག་ཡིན་པའི་ཆ་ནས་དེའི་དམིགས་བསལ་གྱི་རང་བཞིན་
རྒྱལ་ཁབ་ཀྱིས་གཏན་འབེབས་དང་ཁས་ལེན་བྱས་པའི་ཐད་ནས་མཚོན་ཡོད་
པར་མ་ཟད། རྒྱལ་ཁབ་ཀྱི་བཙན་ཤུགས་ལ་བརྟེན་ནས་ལག་བསྟར་ཡོང་རྒྱུ་
ཁག་ཐེག་བྱས་པའི་ཐད་ནས་ཀྱང་མཚོན་ཡོད། དུས་མཚུངས་སུ། བཅའ་
ཁྲིམས་ལ་ཚད་མཐོའི་གཅིག་བསྡུས་རང་བཞིན་ལྡན་ཏེ། དེས་དམིགས་གཏད་
མེད་པའི་སྐྱེ་བོ་ལ་དམིགས་ནས་གནས་ཚུལ་གཅིག་འདྲའི་འོག་ཏུ་ཡང་དང་
བསྐྱར་དུ་སྤྱོད་གོ་འཐུས་པར་བྱས་ཆོག བཅའ་ཁྲིམས་ཡོད་པ་ལ་བརྟེན་ནས་མི་
རྣམས་ཀྱིས་རང་ཉིད་ཀྱི་སྤྱོད་ལམ་ལ་བཅའ་ཁྲིམས་ཀྱི་མཇུག་འབྲས་གང་འདྲ་
ཞིག་ཐོན་པར་སྔོན་དཔག་བྱས་ཀྱང་ཆོག དེའི་ ཕྱིར་བཅའ་ཁྲིམས་ལ་ཚད་
གཞིའི་རང་བཞིན་དང་གཅིག་བསྡུས་ཀྱི་རང་བཞིན། སྔོན་དཔག་བྱས་འཐུས་
ཀྱི་རང་བཞིན་བཅས་ལྡན་པ་རེད།
(གཉིས) བཅའ་ཁྲིམས་ལ་རྒྱལ་ཁབ་ཀྱི་འདོད་བློའི་ངོ་བོ་ལྡན། །
བཅའ་ཁྲིམས་ནི་རྒྱལ་ཁབ་ཀྱིས་གཏན་འབེབས་དང་ཁས་ལེན་བྱས་པའི་
སྤྱི་ཚོགས་ཀྱི་ཚད་གཞི་ཡིན་ལ། དེ་ཉིད་ཀུན་སྤྱོད་ཀྱི་ཚད་གཞི། ཡུལ་སྲོལ་གུས་
སྲོལ་གྱི་ཚད་གཞི། ཆོས་ལུགས་ཀྱི་ཚད་གཞི་བཅས་དང་བསྡུར་ཚེ་ཆེས་མཐོའི་
དབང་གྲགས་ཀྱི་རང་བཞིན་ལྡན་པ་རེད། རྒྱལ་ཁབ་ཀྱིས་བཅའ་ཁྲིམས་གཏན་
འབེབས་སམ་ཡང་ན་ཁས་ལེན་བྱས་ཚེ་དེས་མཚོན་པའི་དབང་སྒྱུར་གྲལ་རིམ་
གྱི་འདོད་བློའི་ཁག་དེ་རྒྱལ་ཁབ་ཧྲིལ་བོའི་འདོད་བློར་འགྱུར་འགྲོ་བས། བཙན་
ཤུགས་ཀྱི་རང་བཞིན་དང་ཚད་གཞིའི་རང་བཞིན། དབང་གྲགས་ཀྱི་རང་
བཞིན་བཅས་ལྡན་པ་རེད། ，
(གསུམ) བཅའ་ཁྲིམས་ནི་རྒྱལ་ཁབ་ཀྱི་བཙན་ཤུགས་ལ་བརྟེན་
ནས་ལག་བསྟར་ཡོང་རྒྱུ་ ཁག་ཐེག་བྱེད་ པ་ ཡིན་ པ་ དང་། སྤྱི་ཚོགས་
ཡོངས་ལ་ཡོངས་ཁྱབ་ཏུ་ཚོད་འཛིན་བྱེད་པའི་ནུས་པ་ལྡན།



རྒྱལ་ཁབ་ཀྱི་བཙན་ཤུགས་ཞེས་པ་ནི་རྒྱལ་ཁབ་ཀྱིས་དམག་དཔུང་དང་
བཙོན་ཁང་། ཁྲིམས་ར། ཉེན་རྟོག་པ་བཅས་བཀོལ་བ་ལ་ཟེར། རྒྱལ་ཁབ་
ཀྱིས་བཙན་ཤུགས་ལ་བརྟེན་ནས་བཅའ་ཁྲིམས་ལག་བསྟར་ཡོང་རྒྱུ་ཁག་ཐེག་བྱ་
དགོས། བཅའ་ཁྲིམས་ལ་སྤྱི་ཚོགས་ལ་ཡོངས་ཡོངས་ཁྱབ་ཏུ་ཚོད་འཛིན་བྱེད་
པའི་ནུས་པ་ལྡན་པ་ནི་འདི་ལྟར་མཚོན་ཡོད་དེ། རྒྱལ་ཁབ་དེའི་སྡོད་དམངས་
ཤིག་ཡིན་ཕྱིན། དབང་སྒྱུར་གྲལ་རིམ་དང་དབང་སྒྱུར་བྱ་ཡུལ་གྱི་གྲལ་རིམ་གང་
ཡིན་ཡང་ཚང་མས་ངེས་པར་དུ་བརྩི་སྲུང་བྱ་དགོས། དབང་སྒྱུར་གྲལ་རིམ་གྱི་
ཕུགས་ཀྱི་རྩ་བར་གྱུར་པའི་ཁེ་ཕན་ཧྲིལ་པོའི་ཆེད་དུ་དབང་སྒྱུར་གྲལ་རིམ་ནང་
ཁུལ་གྱི་ཁྲིམས་འགལ་ཉེས་ཅན་ཡིན་ཡང་ངེས་པར་དུ་ཁྲིམས་ལ་སྦྱོར་དགོས། །
(བཞི) བཅའ་ཁྲིམས་ནི་ཁེ་དབང་དང་འོས་འགན་ཕན་ཚུན་གཞི་
གཅིག་ཏུ་གྱུར་པའི་སྤྱི་ཚོགས་ཀྱི་ཚད་གཞི་ཡིན།
བཅའ་ཁྲིམས་ཐད་ཀྱི་ཁེ་དབང་དང་འོས་འགན་ལ་ཁྲིམས་བཀོད་ཀྱི་རང་
བཞིན་དང་བཙན་ཤུགས་ཀྱི་རང་བཞིན་ལྡན་པར་མ་ཟད། ད་དུང་ལྟོས་བཅས་
ཀྱི་རང་བཞིན་ཡང་ལྡན་པ་རེད། བཅའ་ཁྲིམས་ཀྱི་ཐད་ནས་འོས་འགན་མེད་
པའི་ཁེ་དབང་མེད་ལ་ཁེ་དབང་མེད་པའི་འོས་འགན་ཡང་མེད། བཅའ་ཁྲིམས་
ཀྱི་ཚད་གཞི་དང་བཅའ་ཁྲིམས་ཀྱི་འབྲེལ་བ། བཅའ་ཁྲིམས་ཀྱི་བྱ་སྤྱོད་བཅས་
གང་ཡིན་ཡང་ཡོད་ཚད་ཁེ་དབང་དང་འོས་འགན་གྱི་འགལ་འབྲེལ་རེད།
གསུམ། བཅའ་ཁྲིམས་ཀྱི་འགན་འཁྲི།
ཁྲིམས་དང་འགལ་མཁན་གྱིས་བཅའ་ཁྲིམས་ཀྱི་འགན་བབ་མཚུངས་
འཁུར་དགོས།
(གཅིག) བཅའ་ཁྲིམས་ཀྱི་འགན་འཁྲིའི་གོ་དོན།



བཅའ་ཁྲིམས་ཀྱི་འགན་འཁྲི་ནི་བཅའ་ཁྲིམས་ཀྱིས་གཏན་ཁེལ་བྱས་པའི་
ཁྲིམས་འགལ་གྱི་བྱ་སྤྱོད་ཅན་གྱི་སྐྱེ་བོས་ཁྲིམས་དང་འགལ་ཏེ་འགན་འཁུར་
འོས་པའི་ཁྲིམས་འདོམས་རང་བཞིན་གྱི་བཅའ་ཁྲིམས་ཀྱི་མཇུག་འབྲས་ལ་ཟེར།
བཅའ་ཁྲིམས་ཀྱི་འགན་འཁྲིའི་ཆེ་ཆུང་དང་ཁྱབ་ཁོངས། དུས་ཚད། ངོ་བོ་
བཅས་བཅའ་ཁྲིམས་ཀྱིས་གཏན་ཁེལ་གསལ་བོ་བྱས་ཡོད། བཅའ་ཁྲིམས་ཀྱི་
འགན་འཁྲི་གཏན་ཁེལ་དང་མངོན་འགྱུར་བྱེད་པར་ངེས་པར་དུ་རྒྱལ་ཁབ་ཀྱི་
ཆེད་དམིགས་སྡེ་ཁག་གིས་ཁྲིམས་བཀོད་ཀྱི་གོ་རིམ་བརྒྱུད་དེ་བསྒྲུབ་པ་ལས་
གཞན་པའི་རྩ་འཛུགས་དང་མི་སྒེར་གང་ལའང་འདིའི་ཐད་ཀྱི་དབང་ཆ་མེད།
བཅའ་ཁྲིམས་ཀྱི་འགན་འཁྲི་ལ་རྒྱལ་ཁབ་ཀྱི་བཙན་ཤུགས་རང་བཞིན་ལྡན་ཞིང་
ངེས་པར་དུ་རྒྱལ་ཁབ་ཀྱི་དྲག་ཤུགས་སྡེ་ཁག་རྒྱབ་རྟེན་དུ་བྱས་ཏེ་དེ་ཉིད་མངོན་
འགྱུར་ཡོང་རྒྱུ་ཁག་ཐེག་བྱེད་དགོས། སྤྱི་ཚོགས་ཀྱི་འགན་འཁྲི་གཞན་དག་ལ་
རྒྱལ་ཁབ་ཀྱི་བཙན་ཤུགས་རང་བཞིན་མི་ལྡན། །
(གཉིས) བཅའ་ཁྲིམས་ཀྱི་འགན་འཁྲིའི་དབྱེ་བ།
ཁྲིམས་འགལ་ལ་རྩ་ཁྲིམས་དང་འགལ་བ་དང་། དམངས་དོན་ཁྲིམས་
འགལ། སྲིད་འཛིན་ཁྲིམས་འགལ། དཔལ་འབྱོར་ཁྲིམས་འགལ། ཉེས་དོན་
ཁྲིམས་འགལ་བཅས་རིགས་ལྔ་རུ་དབྱེ་ཡོད་ཅིང་། དེ་དང་མཚུངས་པར་བཅའ་
ཁྲིམས་ཀྱི་འགན་འཁྲི་ ལའང་རྩ་ ཁྲིམས་དང་འགལ་ བའི་ འགན་འཁྲི་ དང་།
དམངས་དོན་འགན་འཁྲི། སྲིད་འཛིན་འགན་འཁྲི། དཔལ་འབྱོར་འགན་
འཁྲི། ཉེས་དོན་འགན་འཁྲི་བཅས་རིགས་ལྔ་རུ་དབྱེ་ཡོད།
(གསུམ) བཅའ་ཁྲིམས་ཀྱི་འགན་འཁྲི་ངོས་འཛིན་བྱེད་པའི་པའི་
རྩ་དོན།
དང་པོ། འགན་འཁྲི་ ཁྲིམས་བཀོད་ཀྱི་རྩ་དོན། བཅའ་ཁྲིམས་ཀྱི་
འགན་འཁྲི་ལ་ངེས་པར་དུ་བཅའ་ཁྲིམས་ཀྱི་སྟེང་ནས་མངོན་གསལ་དང་བྱེ་



བྲག་གི་གཏན་ཁེལ་ཡོད་དགོས། ཁྲིམས་འགལ་གྱི་བྱ་སྤྱོད་བྱུང་ཚེ་ངེས་པར་དུ་
བཅའ་ཁྲིམས་ཀྱིས་ཐོག་མ་ནས་གཏན་ཁེལ་བྱས་པའི་ངོ་བོ་དང་ཁྱབ་ཁོངས།
ཆུ་ཚད། དུས་ཚད། བྱེད་ཐབས་བཅས་གཞིར་བཟུང་སྟེ་འགན་འཁྲི་རྩད་
གཅོད་བྱེད་པ་དང་། བཙན་ཤུགས་རང་བཞིན་ལྡན་པའི་འོས་འགན་གསར་པ་
བཙུགས་ཏེ་ ཁྲིམས་འདོམས་རང་བཞིན་ གྱི་བཅའ་ཁྲིམས་ཀྱི་མཇུག་འབྲས་
འཁུར་དུ་འཇུག་དགོས། འགན་འཁྲི་ལག་བསྟར་རམ་སྤྱད་འཐུས་ཀྱི་བདག་
གཞི་གང་ཡང་རུང་བར་འགན་འཁྲི་འཁུར་མཁན་བདག་གཞི་ལ་བཅའ་ཁྲིམས་
ཀྱིས་ཡིག་ངོས་ནས་གཏན་ཁེལ་བྱས་པ་ལས་གཞན་པའི་འགན་འཁྲི་ལག་བསྟར་
རམ་རྩད་གཅོད་བྱེད་པའི་དབང་ཆ་མེད། འགན་འཁྲི་འཁུར་མཁན་བདག་
གཞི་གང་ཡང་རུང་བར་བཅའ་ཁྲིམས་ཀྱིས་ཡིག་ངོས་ནས་གཏན་ཁེལ་བྱས་མེད་
པའི་འགན་འཁྲི་མི་འཁུར་བའི་དབང་ཆ་ཡོད། འདི་ནི་འགན་འཁྲི་ཁྲིམས་
བཀོད་རྩ་དོན་གྱི་རྩ་བའི་གོ་དོན་དང་བླང་བྱ་རེད།
གཉིས་པ། འགན་འཁྲི་རང་འཁུར་གྱི་རྩ་དོན། བཅའ་ཁྲིམས་ཀྱི་
འགན་འཁྲི་ནི་ཁྲིམས་དང་འགལ་མཁན་གྱི་ཁྲིམས་འགལ་བྱ་སྤྱོད་ལ་དམིགས་
ནས་གཏན་ཁེལ་བྱས་པ་ཡིན་ཞིང༌། ཁྲིམས་འགལ་གྱི་བྱ་སྤྱོད་ཅན་ཞིག་ཡིན་
ཕྱིན་ངེས་པར་དུ་བཅའ་ ཁྲིམས་ཀྱི་འགན་འཁྲི་འཁུར་དགོས་པར་མ་ཟད།
འགན་འཁྲི་དེ་ཉིད་ངེས་པར་དུ་རང་ཁོ་ནས་འཁུར་དགོས། རྒྱལ་ཁབ་ཀྱི་ལས་
ཁུངས་ཀྱིས་ཁྲིམས་འགལ་གྱི་བྱ་སྤྱོད་ཅན་དང་གདུང་རྒྱུད་གཅིག་ཅིང་ཁྲིམས་
འགལ་གྱི་གནད་དོན་མེད་པའི་མི་ལ་དེ་དོན་རྩད་གཅོད་བྱས་མི་ཆོག །
གསུམ་པ། ཁྲིམས་འགལ་གྱི་བྱ་སྤྱོད་དང་བཅའ་ཁྲིམས་འགན་འཁྲི་
གཉིས་ཕན་ཚུན་བསྟུན་དགོས་པའི་རྩ་དོན། བཅའ་ཁྲིམས་འགན་འཁྲིའི་ངོ་བོ་
དང་དབྱེ་བ། ཡང་ལྕི་བཅས་ཁྲིམས་འགལ་བྱ་སྤྱོད་དང་དེས་གནོད་པ་ཐེབས་
པའི་ངོ་བོ་དང་གནས་ཚུལ་ལ་བསྟུན་དགོས། དེ་ཡང་ཞིབ་ཏུ་བཤད་ན་འགན་
7



འཁྲི་ཡོད་ན་ངེས་པར་དུ་རྩད་གཅོད་བྱེད་དགོས་པ་དང་འགན་འཁྲི་མེད་ན་རྩད་
གཅོད་མི་བྱེད། འགན་འཁྲི་ཡང་མོར་རྩད་གཅོད་ཡང་མོ་བྱེད་པ། འགན་འཁྲི་
ལྕི་མོར་རྩད་གཅོད་ལྕི་མོ་བྱེད་པ། བྱ་སྤྱོད་ གཅིག་མཚུངས་ཅན་ལ་ གཅིག་
མཚུངས་ཀྱི་འགན་འཁྲི་རྩད་གཅོད་བྱེད་པ། ཁྲིམས་འགལ་གྱི་བྱ་སྤྱོད་ཁ་ཤས་
ཅན་ལ་དུས་མཉམ་དུ་འགན་འཁྲི་རྩད་གཅོད་བྱེད་པ་བཅས་སོ།།
བཞི་བ། འགན་འཁྲི་འདྲ་མཉམ་གྱི་རྩ་དོན། བཅའ་ཁྲིམས་ཀྱི་མདུན་
དུ་སྐྱེ་བོ་ཐམས་ཅད་འདྲ་མཉམ་ཡིན་པའི་དགོངས་དོན་ལྟར་དུ། བཅའ་
ཁྲིམས་ཀྱི་འགན་འཁྲི་རྩད་གཅོད་བྱེད་པར་ངེས་གཏན་བྱས་རྗེས། འགན་འཁྲི་
འཁུར་མཁན་ལ་རིགས་རྒྱུད་དང་མི་རིགས། ཕོ་མོ། ལས་རིགས། སྤྱི་ཚོགས་
ཀྱི་སྐྱེ་ཁུངས། རྒྱུ་ནོར་གྱི་གནས་ཚུལ་སོགས་ལ་བ་ལྟོས་པར་ཡོད་ཚད་ལ་འདྲ་
མཉམ་གྱིས་འགན་འཁྲི་རྩད་གཅོད་བྱེད་དགོས་པ་ལས། རྩ་འཛུགས་དང་མི་
སྒེར་གང་ཡིན་ཡང་དམིགས་བསལ་གྱི་དབང་ཆ་བཀོལ་ནས་བཅའ་ཁྲིམས་ཀྱི་
འགན་འཁྲིར་གཡོལ་བ་གཏན་ནས་མི་རུང་ལ། བྱས་ཉེས་གཅིག་འདྲ་ཅན་ལ་
ཆད་པ་མི་འདྲ་བ་གཅོད་པའམ་ཁྱད་པར་ཕྱེ་བའི་དམིགས་བསལ་གྱི་དབང་ཆ་
གཏན་ནས་སྤྱོད་མི་ཆོག
ལྔ་བ། སློབ་གསོ་གཙོ་བོར་འཛིན་པའི་རྩ་དོན། བཅའ་ཁྲིམས་འགན་
འཁྲིའི་མ་ལག་ཁྲོད་དུ་ཉེས་དོན་འགན་འཁྲི་ལ་མངོན་གསལ་གྱི་ཆད་གཅོད་རང་
བཞིན་ལྡན་ཞིང་། དམངས་དོན་འགན་འཁྲི་ཕལ་ཆེ་བར་རྒུད་སྐྱོབ་དང་སྐྱིན་
ཚབ་འཇལ་དགོས་པའི་རང་བཞིན་ལྡན། འགན་འཁྲི་རྩད་གཅོད་བྱེད་པ་ནི་
འགན་འཁྲི་འཁུར་མཁན་གྱི་ཚེ་སྲོག་དང་རྒྱུ་ ནོར། ཐོབ་ཐང་སོགས་ཀྱི་ཁེ་
དབང་ཤོར་བའམ་བརླག་པ་མཚོན་པ་ཡིན་མོད། སྲོག་གི་ཆད་པ་ལས་གཞན་
པའི་འགན་འཁྲི་སྣ་ཚོགས་ཀྱི་རྣམ་པའི་ཐད་ནས་བཤད་ན་ཉེས་ཆད་བཅད་དེ་
ཁྲིམས་ཀྱིས་འདོམས་པ་ནི་ཐབས་ཤེས་ཤིག་ལས་མཐར་ཐུག་གི་དམིགས་ཡུལ་



མིན། དེའི་དམིགས་ཡུལ་གཙོ་བོ་ནི་འགན་འཁྲི་འཁུར་མཁན་བདག་གཞིས་ཁེ་
ཕན་ཤོར་བ་ལས་བསྐྱེད་པའི་སྡུག་བསྔལ་བརྒྱུད་དེ་དེ་ཉིད་ལ་གཤིས་བཟང་རྒྱུད་
འཇམ་གྱི་འདུ་ཤེས་དང་ཁྲིམས་སྲུང་གི་འདུ་ཤེས་དགོས་པའི་སྐུལ་མ་གཏོང་བ་
དང༌། ཁྲིམས་ལྟར་བྱ་བ་བསྒྲུབ་པ་དང་ཁེ་དབང་འོས་འཚམ་སྒོས་སྤྱོད་པ།
ལྷག་བསམ་རྣམ་དག་གིས་འོས་འགན་སྤྱོད་པ་བཅས་ཀྱི་སློབ་གསོ་གཏོང་བ་དེ་
ལེན།
བཞི། སྤྱི་ཚོགས་རིང་ལུགས་ཀྱི་ཁྲིམས་ལུགས་
ཀྱི་རྩ་བའི་བླང་བྱ།
སྤྱི་ཚོགས་རིང་ལུགས་ཀྱི་ཁྲིམས་ལུགས་ཀྱི་རྩ་བའི་བླང་བྱ་ནི་བརྩི་སྲུང་བྱ་
ཡུལ་གྱི་ཁྲིམས་ཡོད་པ་དང་། ཁྲིམས་ངེས་པར་དུ་བརྩི་སྲུང་བྱེད་དགོས་པ།
ཁྲིམས་འཛིན་དུས་ངེས་པར་དུ་གཟབ་ནན་བྱེད་དགོས་པ། ཁྲིམས་དང་འགལ་
ཚེ་ངེས་པར་དུ་རྩད་གཅོད་བྱེད་དགོས་པ་བཅས་རེད། ་
བརྩི་སྲུང་བྱ་ཡུལ་གྱི་ཁྲིམས་ཡོད་པ་ནི་ཆ་ཚང་བའི་བཅའ་ཁྲིམས་མཁོ་
སྤྲོད་བྱས་ཏེ་བརྩི་སྲུང་བྱེད་དགོས་པའི་བླང་བྱ་བཏོན་པ་ལ་ཟེར། འདི་ནི་སྤྱི་
ཚོགས་རིང་ལུགས་ཀྱི་ཁྲིམས་ལུགས་མངོན་འགྱུར་དང་འཐུས་ཚང་དུ་གཏོང་
བའི་སྔོན་འགྲོའི་ཆ་རྐྱེན་རེད་ལ། སྤྱི་ཚོགས་རིང་ལུགས་ཀྱི་ཁྲིམས་ལུགས་ལ་
ཤུགས་སྣོན་བྱེད་པའི་འགན་ཁུར་གཙོ་བོའང་རེད། བཅའ་ཁྲིམས་མེད་པའམ་
བཅའ་ཁྲིམས་ཆ་ཚང་མིན་ཚེ་སྤྱི་ཚོགས་འདི་ལ་བརྩི་བྱའི་སྒྲིག་སྲོལ་མེད་པར་
འགྱུར་བ་དང༌། རྒྱལ་ཁབ་དང་མི་དམངས་ལ་གྱོང་གུད་རེག་པར་འགྱུར་བས།
སྤྱི་ཚོགས་རིང་ལུགས་ཀྱི་འཛུགས་སྐྲུན་ལས་དོན་བདེ་བླག་ཏུ་སྤེལ་བར་ཤུགས་
རྐྱེན་ཐེབས་ངེས་ཡིན། ཆ་ཚང་བའི་ བཅའ་ཁྲིམས་ཡོད་ དགོས་ན་ཁྲིམས་



འཛུགས་པར་ཤུགས་སྣོན་དགོས། ཁྲིམས་འཛུགས་པ་ནི་ཁྲིམས་གསར་བ་
གཏན་འབེབས་བྱེད་པ་དང་ད་ལྟ་སྤྱོད་བཞིན་པའམ་སྔོན་ཆད་ཀྱི་བཅའ་ཁྲིམས་
བཟོ་བཅོས་བྱེད་པ་དང་མེད་པར་བཟོ་བའི་ཕྱོགས་གཉིས་ལ་ཟེར།
ཁྲིམས་ངེས་པར་དུ་བརྩི་སྲུང་བྱེད་དགོས་པ་ནི་ཁྲིམས་ལག་བསྟར་བྱེད་
པ་དང་ཁྲིམས་བསྲུང་བར་ངེས་པར་དུ་གཟབ་ནན་བྱེད་དགོས་པ་དང་ཁྲིམས་
ལྟར་བྱ་བ་བསྒྲུབ་པ་ལ་ཟེར་ཞིང་། འདི་ནི་སྤྱི་ཚོགས་རིང་ལུགས་ཀྱི་བཅའ་
ཁྲིམས་ལ་ཤུགས་སྣོན་དང་དེ་ཉིད་མངོན་འགྱུར་བྱེད་པའི་གནད་འགག་ཡིན།
ཁྲིམས་ཡོད་ཀྱང་བརྩི་སྲུང་མ་བྱས་ཚེ་ཁྲིམས་མེད་པ་དང་འདྲ། ཁྲིམས་ངེས་
པར་དུ་བརྩི་སྲུང་བྱེད་དགོས་ཞེས་པས་སྤྱི་ཚོགས་ཀྱི་ཚོགས་པ་དང་ཏང་ཁག མི་
སྒེར་གང་ཡིན་ཡང་བྱ་བ་དང་འཚོ་བའི་ཁྲོད་དུ་ངེས་པར་དུ་རང་རྟོགས་ཀྱིས་
ཁྲིམས་ལྟར་བྱ་བ་བསྒྲུབ་དགོས་པ་ལས། དངོས་ཕན་རིང་ལུགས་དང་ཆགས་
སྡང་འཐེན་ཁྱེར་གྱི་སྤྱོད་སྟངས་ལྟར་ཁྲིམས་མེད་ལུགས་མེད་དང་དབང་ཆས་
ཁྲིམས་ཀྱི་ཚབ་བྱེད་པ། གཏམ་བཤད་ཀྱིས་ཁྲིམས་ཀྱི་ཚབ་བྱེད་པ་སོགས་བྱས་
མི་ཆོག་པའི་བླང་བྱ་བཏོན་ཡོད། དུས་མཚུངས་སུ་རྩ་ཁྲིམས་དང་བཅའ་ཁྲིམས་
ལ་འགལ་བའི་བྱ་སྤྱོད་ཡོད་ཚད་ལ་ངེས་པར་དུ་རྩད་གཅོད་བྱེད་དགོས་པའི་བླང་
བྱའང་བཏོན་ཡོད། འདི་ལྟར་བྱས་ཚེ་བཅའ་ཁྲིམས་ཀྱིས་ད་གཟོད་སྤྱི་ཚོགས་ཀྱི་
འབྲེལ་བ་དང་སྤྱི་ཚོགས་ཀྱི་སྒྲིག་ལམ་ལ་སྲུང་སྐྱོང་བྱེད་པའི་ནུས་པ་ངོ་མ་ཐོན་
ཐུབ། །
ཁྲིམས་འཛིན་དུས་ངེས་པར་དུ་གཟབ་ནན་ཡིན་དགོས་ཞེས་པ་ནི་
ཁྲིམས་འཛིན་ལས་ཁུངས་ཀྱིས་བཅའ་ཁྲིམས་ལག་བསྟར་བྱེད་སྐབས་ངེས་པར་
དུ་བཅའ་ཁྲིམས་སུ་གཏན་ཁེལ་བྱས་པའི་ནང་དོན་དང་དགོངས་དོན། གོ་
རིམ། ལམ་ལུགས་ལྟར་གཟབ་ནན་གྱིས་བྱ་བ་བསྒྲུབ་དགོས་པ་ལ་ཟེར། འདི་
ནི་སྤྱི་ཚོགས་རིང་ལུགས་ཀྱི་བཅའ་ཁྲིམས་ལ་ཤུགས་སྣོན་དང་དེ་ཉིད་མངོན་
10



འགྱུར་བྱེད་པའི་ཆ་རྐྱེན་གལ་ཆེན་ཞིག་ཡིན། བཅའ་ཁྲིམས་ནི་རྒྱལ་ཁབ་ཀྱི་
འདོད་བློ་ཡིན་པའི་ཆ་ནས་དེ་རང་ཉིད་ལའང་གཟབ་ནན་གྱི་རང་བཞིན་དང་
དབང་གྲགས་ཀྱི་རང་བཞིན་ཆེན་པོ་ལྡན་པ་རེད། དེའི་ཕྱིར། བཅའ་ཁྲིམས་
གཏན་འབེབས་བྱས་རྗེས་མི་རྣམས་ཀྱིས་དེ་ཉིད་ཀྱི་བླ་མེད་རང་བཞིན་ལ་ངེས་
པར་དུ་སྲུང་སྐྱོང་བྱེད་དགོས། །
ཁྲིམས་དང་འགལ་ཚེ་ངེས་པར་དུ་རྩད་གཅོད་བྱེད་དགོས་ཞེས་པ་ནི་
ཁྲིམས་འགལ་ཉེས་གསོག་གི་བྱ་སྤྱོད་ཡོད་ཚད་ལ་ངེས་པར་དུ་ཁྲིམས་ལྟར་དྲང་
བདེན་གྱིས་རྩད་གཅོད་དང་ཁྲིམས་འདོམས་བྱེད་དགོས་པ་ལ་ཟེར། འདི་ནི་
བརྩི་སྲུང་བྱ་ཡུལ་གྱི་ཁྲིམས་ཡོད་པ་དང་། ཁྲིམས་ངེས་པར་དུ་བརྩི་སྲུང་བྱེད་
དགོས་པ། ཁྲིམས་འཛིན་དུས་ངེས་པར་དུ་གཟབ་ནན་བྱེད་དགོས་པའི་དགོས་
ངེས་ཀྱི་བླང་བྱ་རེད། བཅའ་ཁྲིམས་ལ་རྒྱལ་ཁབ་ཀྱི་འདོད་བློའི་རང་བཞིན་དང་
བཙན་ཤུགས་ཀྱི་རང་བཞིན་ལྡན་ཞིང་། འདི་ནི་བཅའ་ཁྲིམས་ཀྱི་ཚད་གཞི་
དང་སྤྱི་ཚོགས་ཀྱི་ཚད་གཞི་གཞན་དག་བར་གྱི་ཆེས་གཞི་རྩའི་ཁྱད་པར་རེད།
སྤྱི་ཚོགས་རིང་ལུགས་ཀྱི་བཅའ་ཁྲིམས་ནི་དེ་བས་ཀྱང་དེ་བཞིན་ཡིན་ཏེ། སྤྱི་
ཚོགས་རིང་ལུགས་ཀྱི་བཅའ་ཁྲིམས་གཏན་འབེབས་བྱས་ཕྱིན་སྤྱི་ཚོགས་ཡོངས་
ཀྱི་ཁོངས་མི་ལ་ཚོད་འཛིན་གྱི་ནུས་པ་ལྡན་པ་རེད། མི་དམངས་ཀྱི་འདོད་བློ་
དང་ཁེ་ཕན་ལ་གནོད་འཚེ་བཏང་ཚེ། སྐྱེ་བོ་སུ་ཡང་རུང་བ་ཁྲིམས་དང་འགལ་
ནའང་བཅའ་ཁྲིམས་ཀྱིས་བཀག་སྡོམ་བྱེད་ངེས་ཡིན། དེའི་ཕྱིར། རྩ་འཛུགས་
དང་མི་སྒེར་གང་ཡིན་ཡང་བཅའ་ཁྲིམས་ལས་རྒལ་བའི་དམིགས་བསལ་གྱི་
དབང་ཆ་སྤྱོད་མི་ཆོག དེ་ལས་ལྡོག་ཚེ་སྤྱི་ཚོགས་རིང་ལུགས་ཀྱི་ཁྲིམས་ལུགས་
ལ་ཤུགས་སྣོན་ངོ་མ་ཞིག་བྱེད་ཐབས་བྲལ།
_11



ལྔ། ཁྲིམས་ལྟར་རྒྱལ་ཁབ་སྐྱོང་བ་དང་ཀུན་སྤྱོད་
ལ་བརྟེན་ནས་རྒྱལ་ཁབ་སྐྱོང་བ།
(གཅིག) ཁྲིམས་ཀྱིས་སྐྱོང་བ་དང་ཁྲིམས་ལྟར་རྒྱལ་ཁབ་སྐྱོང་བའི་
གོ་དོན།
1. ཁྲིམས་ཀྱིས་སྐྱོང་བའི་གོ་དོན།
ཁྲིམས་ཀྱིས་སྐྱོང་བ་ནི་མིས་སྐྱོང་བ་དང་ལྟོས་ས་ལྟོས་འཇོག་གི་གོ་དོན་
ཞིག་རེད། དེ་གཉིས་ཀྱི་རྩ་བའི་ཁྱད་པར་ནི་རྒྱལ་ཁབ་ཀྱི་ཆེས་མཐོ་བའི་གོ་
གནས་སུ་ཡོད་པ་ནི་བཅའ་ཁྲིམས་སམ་ཡང་ན་རྒྱལ་ཁབ་ཀྱི་ཆེས་མཐོ་བའི་
དབང་སྒྱུར་མཁན་གང་ཡིན་པ་དེ་རེད། བཅའ་ཁྲིམས་རྒྱལ་ཁབ་ཀྱི་ཆེས་མཐོ་
བའི་གོ་གནས་སུ་བཞག་ཚེ་རྒྱལ་ཁབ་ཀྱི་ཆེས་མཐོ་བའི་དབང་སྒྱུར་མཁན་གྱིས་
ཀྱང་ངེས་པར་དུ་བཅའ་ཁྲིམས་ཀྱི་དབང་སྒྱུར་བྱེད་ཐབས་བརྩི་སྲུང་བྱེད་པ་ནི་
ཁྲིམས་ཀྱིས་སྐྱོང་བ་ཡིན་ལ། རྒྱལ་ཁབ་ཀྱི་ཆེས་མཐོ་བའི་དབང་སྒྱུར་མཁན་
རྒྱལ་ཁབ་ཀྱི་ཆེས་མཐོ་བའི་གོ་གནས་སུ་བཞག་པའི་དབང་སྒྱུར་བྱེད་ཐབས་ལ་
མིས་སྐྱོང་བ་ཟེར།
2. ཁྲིམས་ལྟར་རྒྱལ་ཁབ་སྐྱོང་བའི་གོ་དོན།
ཁྲིམས་ལྟར་རྒྱལ་ཁབ་སྐྱོང་བ་ནི་རྒྱ་ཆེའི་མི་དམངས་མང་ཚོགས་ཀྱིས་
ཏང་གི་འགོ་ཁྲིད་འོག་ཏུ། རྩ་ཁྲིམས་དང་བཅའ་ཁྲིམས་ཀྱི་གཏན་ཁེལ་ལྟར་
རྒྱལ་ཁབ་ཀྱི་ལས་དོན་དང་རིག་གནས་དཔལ་འབྱོར་གྱི་ལས་དོན། སྤྱི་ཚོགས་
ཀྱི་ལས་དོན་བཅས་ལ་དོ་དམ་བྱེད་པ་ལ་ཟེར། །
ཁྲིམས་ལྟར་རྒྱལ་ཁབ་སྐྱོང་བའི་ངོ་བོ་ནི་རྒྱལ་ ཁབ་ཀྱི་ཆབ་སྲིད་དང་
ཚདཔལ་འབྱོར། སྤྱི་ཚོགས་འཚོ་བ་བཅས་ཀྱི་ཁྲོད་ཀྱི་རྩ་ཁྲིམས་དང་བཅའ་
12



ཁྲིམས་ཀྱི་དབང་གྲགས་ལ་བརྩི་མཐོང་བྱེད་པ་ལ་ཟེར།
ཁྲིམས་ལྟར་རྒྱལ་ཁབ་སྐྱོང་བའི་རྩ་བའི་དམིགས་ཡུལ་ནི་མི་དམངས་
ཀྱིས་རང་ཁྱིམ་རང་བདག་བྱེད་པའི་ཁེ་དབང་སྤྱོད་ཐུབ་རྒྱུ་ཁག་ཐེག་བྱེད་པ་དང་
མི་དམངས་ཀྱིས་རང་ཁྱིམ་རང་བདག་བྱེད་པའི་གོ་གནས་སྲུང་སྐྱོང་བྱེད་པ་དེ་
ཡིན།
ཁྲིམས་ལྟར་རྒྱལ་ཁབ་སྐྱོང་བའི་བྱེ་བྲག་གི་བླང་བྱ་ནི། ཁྲིམས་འཛུགས་
ལས་ཁུངས་ཀྱིས་ཁྲིམས་འཛུགས་ཀྱི་གོ་རིམ་ལྟར་གཟབ་ནན་གྱིས་བཅའ་ཁྲིམས་
གཏན་འབེབས་བྱས་ཏེ་རྒྱལ་ཁབ་ཀྱི་ལས་དོན་སོ་སོར་བརྩི་བྱའི་ཁྲིམས་ཡོད་རྒྱུ་
ཁག་ཐེག་བྱེད་པ་དང༌། སྲིད་འཛིན་ལས་ཁུངས་ཀྱིས་ཁྲིམས་ལྟར་སྲིད་འཛིན་
གཟབ་ནན་བྱེད་པ། ཁྲིམས་འཛིན་ལས་ཁུངས་ཀྱིས་དྲང་བདེན་གྱིས་ཁྲིམས་
འཛིན་པ་དང་གཟབ་ནན་གྱིས་ཁྲིམས་ལག་བསྟར་བྱེད་པ། དུས་མཚུངས་སུ་
བཅའ་ཁྲིམས་ཀྱི་ལྟ་སྐུལ་མ་ལག་འཐུས་ཚང་དུ་བཏང་ཞིང་བཅའ་ཁྲིམས་ཁྱབ་
གདལ་གྱི་སློབ་གསོ་སྤེལ་ཏེ་མང་ཚོགས་ཀྱི་བཅའ་ཁྲིམས་འདུ་ཤེས་དང་ཁྲིམས་
སྐྱོང་གི་ལྟ་བ་མཐོ་རུ་འདེགས་པ། སྤྱི་དམངས་རྣམས་བཅའ་ཁྲིམས་ཀྱི་མདུན་
དུ་འདྲ་མཉམ་ཡིན་པའི་རྩ་དོན་རྒྱུན་འཁྱོངས་བྱེད་པ། སྤྱི་དམངས་ཀྱི་ཁེ་
དབང་དང་འོས་འགན་གྱི་འབྲེལ་བ་ཐག་གཅོད་ཡང་དག་པ་བྱེད་པ་བཅས་ཡིན།
(གཉིས) ཀུན་སྤྱོད་ལ་བརྟེན་ནས་རྒྱལ་ཁབ་སྐྱོང་བའི་གོ་དོན།
ཀུན་སྤྱོད་ལ་བརྟེན་ནས་རྒྱལ་ཁབ་སྐྱོང་བ་ནི་མར་ཁེ་སི་ལེ་ཉིན་རིང་
ལུགས་དང་མའོ་ཙེ་ཏུང་དགོངས་པ། ཏེང་ཞའོ་ཕིན་གྱི་རིགས་པའི་གཞུང་
ལུགས་བཅས་མཛུབ་སྟོན་དུ་བཟུང་ཞིང་། སྤྱི་ཚོགས་རིང་ལུགས་ཀྱི་ཚོང་རའི་
དཔལ་འབྱོར་གྱི་འཕེལ་རྒྱས་དང་མཐུན་པའི་སྤྱི་ཚོགས་རིང་ལུགས་ཀྱི་བསམ་
བློའི་ཀུན་སྤྱོད་ཀྱི་མ་ལག་འཛུགས་པ་དང་། སྤྱི་ཚོགས་རིང་ལུགས་ཀྱི་བསམ་
པའི་དཔལ་ཡོན་གོང་དུ་སྤེལ་ཏེ། ཏང་ཡོན་དང་ལས་བྱེད་པ། རྒྱལ་ཡོངས་མི་
13



དམངས་བཅས་ཀྱི་བསམ་བློ་དང་སྤྱོད་ལམ་ཚད་ལྡན་དུ་གཏོང་བ་ལ་ཟེར།
(གསུམ) ཁྲིམས་ལྟར་རྒྱལ་ཁབ་སྐྱོང་བ་དང་ཀུན་སྤྱོད་ལ་བརྟེན་
ནས་རྒྱལ་ཁབ་སྐྱོང་བའི་འབྲེལ་བ། །
1. ཁྲིམས་ལྟར་རྒྱལ་ཁབ་སྐྱོང་བ་དང་ཀུན་སྤྱོད་ལ་བརྟེན་ནས་རྒྱལ་
ཁབ་སྐྱོང་བའི་འབྲེལ་བ།
ཁྲིམས་ལྟར་རྒྱལ་ཁབ་སྐྱོང་བ་དང་ཀུན་སྤྱོད་ལ་བརྟེན་ནས་རྒྱལ་ཁབ་
སྐྱོང་བ་གཉིས་ཀྱིས་ཕན་ཚུན་ལ་གཞོགས་འདེགས་དང་ཕན་ཚུན་ལ་སྐུལ་འདེད་
བྱེད་ཀྱི་ཡོད། ཁྲིམས་ལྟར་རྒྱལ་ཁབ་སྐྱོང་བས་ཀུན་སྤྱོད་ལ་བརྟེན་ནས་རྒྱལ་
ཁབ་སྐྱོང་བར་བཅའ་ཁྲིམས་ཀྱི་འགན་སྲུང་འདོན་སྤྲོད་བྱས་ཡོད་ལ། ཀུན་སྤྱོད་
ལ་བརྟེན་ནས་རྒྱལ་ཁབ་སྐྱོང་བས་ཁྲིམས་ལྟར་རྒྱལ་ཁབ་སྐྱོང་བར་བསམ་བློའི་
སྒུལ་ཤུགས་དང་རྨང་གཞི་སྟོབས་ལྡན་ཞིག་འདོན་སྤྲོད་བྱས་ཡོད།
2. ཁྲིམས་ལྟར་རྒྱལ་ཁབ་སྐྱོང་བ་དང་ཀུན་སྤྱོད་ལ་བརྟེན་ནས་རྒྱལ་
ཁབ་སྐྱོང་བའི་ཁྱད་པར།
ཁྲིམས་ལྟར་རྒྱལ་ཁབ་སྐྱོང་བ་ནི་ཆབ་སྲིད་དཔལ་ཡོན་གྱི་ཁོངས་སུ་
གཏོགས་ཤིང་དེས་དབང་གྲགས་རང་བཞིན་དང་བཙན་ཤུགས་རང་བཞིན་ལ་
བརྟེན་ནས་མི་རྣམས་ཀྱི་བྱ་སྤྱོད་ལ་ཚོད་འཛིན་བྱེད་པ་དང༌། ཀུན་སྤྱོད་ལ་
བརྟེན་ནས་རྒྱལ་ཁབ་སྐྱོང་བ་ནི་བསམ་པའི་དཔལ་ཡོན་གྱི་ཁོངས་སུ་གཏོགས་
ཤིང་དེས་གོ་སྐོན་བློ་འགུགས་དང་ཁ་ཏ་བསླབ་བྱ་ལ་བརྟེན་ནས་སྤྱི་ཚོགས་ཀྱི་
ཁོངས་མིའི་ཀུན་སྤྱོད་ཀྱི་གོ་རྟོགས་དང་ཀུན་སྤྱོད་ཀྱི་སྤྱོད་ལམ་མཐོ་རུ་འདེགས་
པ་ཡིན།
14



ཚན་པ་གཉིས་པ། ཉེས་ཁྲིམས་ཀྱི་འབྲེལ་ཡོད་གོ་དོན།
གཅིག ཉེས་ཁྲིམས་ཀྱི་གོ་དོན།
ཉེས་ཁྲིམས་ནི་རྒྱལ་ཁབ་ཀྱི་མིང་སྟེང་ནས་འགྲེམས་སྤེལ་བྱས་ཤིང་བྱས་
ཉེས་གསོག་པ་དང་དེའི་བཅའ་ཁྲིམས་ཀྱི་མཇུག་འབྲས( གཙོ་བོ་ཉེས་ཆད་ལ་
ཟེར) གཏན་ཁེལ་བྱེད་པའི་བཅའ་ཁྲིམས་ཚད་གཞིའི་སྤྱི་མིང་ལ་ཟེར། ཉེས་
ཁྲིམས་ཀྱི་མིང་འདི་ལ་སྒྲ་ཡངས་འཇུག་དང་དོག་འཇུག་གཉིས་ཡོད། རང་རྒྱལ་
དུ་སྒྲ་དོག་འཇུག་གི་ཉེས་ཁྲིམས་ནི་ཉེས་ཁྲིམས་ཀྱི་གཞུང་ལ་ཟེར་ཞིང་དེ་ནི་རྒྱལ་
ཁབ་ཀྱིས་ཉེས་ཁྲིམས་ཀྱི་མིང་སྟེང་ནས་འགྲེམས་སྤེལ་བྱས་ཤིང་ནག་ཉེས་དང་
དེའི་མཇུག་འབྲས་གོ་རིམ་ལྡན་པའི་སྒོ་ནས་གཏན་ཁེལ་བྱེད་པའི་བཅའ་ཁྲིམས་
ལ་ཟེར། སྒྲ་ཡངས་འཇུག་གི་ཉེས་ཁྲིམས་ལ་ཉེས་ཁྲིམས་ཀྱི་གཞུང་དང་ཁེར་
སྤྱོད་ཉེས་ཁྲིམས། ཞོར་གཏོགས་ཉེས་ཁྲིམས་བཅས་ཡོད། ཁེར་སྤྱོད་ཉེས་
ཁྲིམས་ནི་རྒྱལ་ཁབ་ཀྱིས་ཐག་བཅད་དང་གཏན་ཁེལ། ཁ་གསབ་གཏན་ཁེལ།
སྲོལ་ཡིག་སོགས་ཀྱི་མིང་སྟེང་ནས་འགྲེམས་སྤེལ་བྱས་ཤིང་། བྱས་ཉེས་ག་གེ་མོ་
དང་དེའི་མཇུག་འབྲས་སམ་ཡང་ན་ཉེས་ཁྲིམས་ཀྱི་དོན་ཚན་ག་གེ་མོ་གཏན་
ཁེལ་བྱེད་པའི་བཅའ་ཁྲིམས་ལ་ཟེར། ཞོར་གཏོགས་ཉེས་ཁྲིམས་ནི་ཞར་བྱུང་དུ་
དཔལ་འབྱོར་བཅའ་ཁྲིམས་དང་སྲིད་འཛིན་བཅའ་ཁྲིམས་སོགས་ཉེས་དོན་
བཅའ་ཁྲིམས་མ་ཡིན་པའི་ཁྲོད་ཀྱི་བྱས་ཉེས་དང་ཉེས་ཆད་ཀྱི་ཚད་གཞི་གཏན་
ཁེལ་བྱེད་པ་ལ་ཟེར།
1979ལོའི་ཟླ7པའི་ཚེས་1ཉིན། རྒྱལ་ཡོངས་མི་དམངས་འཐུས་མི་
15



ཚོགས་ཆེན་གྱི་གྲོས་ཚོགས་ཐེངས་གཉིས་པའི་སྟེང་ཀྲུང་གོ་གསར་བའི་ཉེས་
ཁྲིམས་ཀྱི་གཞུང་དང་པོ་ལ་གྲོས་འཆམ་བྱུང་། ཁྲིམས་གཞུང་འདི་1980ལོའི་
ཟླ་1པོའི་ཚེས་1ཉིན་ནས་བཟུང་ལག་བསྟར་བྱས། 1997ལོའི་ཟླ་3པར།
རྒྱལ་ཡོངས་མི་དམངས་འཐུས་མི་ཚོགས་ཆེན་སྐབས་བརྒྱད་པའི་གྲོས་ཚོགས་
ཐེངས་ལྔ་བའི་སྟེང་རང་རྒྱལ་གྱིས་ཉེས་ཁྲིམས་ཀྱི་གཞུང་རྙིང་བར་བཟོ་བཅོས་
བྱས་ཏེ་ཉེས་ཁྲིམས་ཀྱི་གཞུང་གསར་བ་སྤེལ།
གཉིས། ཉེས་ཁྲིམས་ཀྱི་ལས་འགན།
《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱི་ཉེས་ཁྲིམས》(གཤམ་དུ་
ཉེས་ཁྲིམས་ཞེས་བསྡུ་རྒྱུ)ཀྱི་དོན་ཚན་གཉིས་པའི་གཏན་ཁེལ་ལྟར་ན་ཉེས་
ཁྲིམས་ཀྱི་ལས་འགན་ལ་གཤམ་གྱི་ཕྱོགས་བཞི་ཡོད་དེ། རྒྱལ་ ཁབ་ཀྱི་བདེ་
འཇགས་དང་མི་དམངས་ དམངས་ གཙོའི་ སྲིད་ དབང་སྒེར་ འཛིན་ གྱི་ སྲིད་
དབང༌། སྤྱི་ཚོགསརིང་ལུགས་ཀྱི་ལམ་ལུགས་བཅས་སྲུང་སྐྱོབ་བྱེད་རྒྱུ་དང་
གཅིག སྤྱི་ཚོགས་རིང་ལུགས་ཀྱི་དཔལ་འབྱོར་རྨང་གཞི་སྲུང་སྐྱོབ་བྱེད་རྒྱུ་
གཉིས། སྤྱི་དམངས་ཀྱི་མི་ལུས་ཀྱི་ཁེ་དབང་དང་དམངས་གཙོའི་ཁེ་དབང་།
ཁེ་དབང་གཞན་དག་བཅས་སྲུང་སྐྱོབ་བྱེད་རྒྱུ་དང་གསུམ། སྤྱི་ཚོགས་ཀྱི་སྒྲིག་
ལམ་བཟང་བོ་སྲུང་སྐྱོང་བྱེད་རྒྱུ་དང་བཞི་བཅས་རེད། གོང་དུ་བཤད་པའི་ཉེས་
ཁྲིམས་ཀྱི་ལས་འགན་རྣམས་ཁྲིམས་མཐུན་གྱི་ཁེ་དབང་དུ་བསྡུས་ཆོག་ཅིང་།
སྲུང་སྐྱོབ་བྱེད་ཐབས་གཙོ་བོ་ནི་ཁྲིམས་མཐུན་གྱི་ཁེ་དབང་ལ་ཕོག་ཐུག་བཏང་
བའི་བྱས་ཉེས་ཀྱི་བྱ་སྤྱོད་གཏན་འགོག་དང་དེ་ལ་ཉེས་ཆད་གཅོད་རྒྱུ་དེ་ཡིན།
ཉེས་ཁྲིམས་ཁྲོད་ཀྱི་ཉེས་ཆད་དང་སྲུང་སྐྱོབ་གཉིས་ལ་འབྲེལ་བ་དམ་
ཟབ་ཡོད་དེ། ཉེས་ཆད་ཀྱི་བྱེད་ཐབས་མ་སྤྱད་པར་བྱས་ཉེས་ཀྱི་བྱ་སྤྱོད་ལ་
16



བཟོད་བསྲན་བྱས་ཚེ་ཁྲིམས་མཐུན་གྱི་ཁེ་དབང་སྲུང་སྐྱོབ་བྱེད་མི་ཐུབ། ཁྲིམས་
མཐུན་གྱི་ཁེ་དབང་སྲུང་སྐྱོབ་བྱེད་ཆེད་བྱས་ཉེས་སྣ་ཚོགས་ལ་ངེས་པར་དུ་ཉེས་
ཆད་ནུས་ལྡན་གཅོད་དགོས། ཉེས་ཆད་གཅོད་པ་ནི་བྱེད་ཐབས་ཡིན་ལ་སྲུང་
སྐྱོབ་བྱེད་པ་ནི་དམིགས་ཡུལ་ཡིན། །
གསུམ། ཉེས་ཁྲིམས་ཀྱི་གཞི་རྩའི་རྩ་དོན།
ཉེས་ཁྲིམས་རང་སྟེང་ནས་ཉེས་ཁྲིམས་ཀྱི་ཐོག་མཐའ་བར་གསུམ་དུ་
ཁྱབ་ཅིང་ངེས་པར་དུ་མི་རྣམས་ཀྱིས་བརྩི་སྲུང་བྱེད་དགོས་པའི་ཁྱོན་ཡོངས་ཀྱི་
རང་བཞིན་དང་རྩེ་བའི་རང་བཞིན་གྱི་ཚད་གཞི་དེ་ནི་ཉེས་ཁྲིམས་ཀྱི་གཞི་རྩའི་
རྩ་དོན་རེད།རང་རྒྱལ་གྱི་ཉེས་ཁྲིམས་སུ་ཡིག་ངོས་ནས་གཞི་རྩའི་རྩ་དོན་གསུམ་
གཏན་ཁེལ་བྱས་ཡོད།
(གཅིག)བྱས་ཉེས་དང་ཉེས་ཆད་ཀྱི་ཁྲིམས་བཀོད་རྩ་དོན།
ཉེས་ཁྲིམས་ཀྱི་དོན་ཚན་3པར་བྱས་ཉེས་དང་ཉེས་ཆད་ཀྱི་ཁྲིམས་བཀོད་
རྩ་དོན་གསལ་བོར་གཏན་ཁེལ་བྱས་ཡོད་དེ། དེ་ནི“བཅའ་ཁྲིམས་ནང་གཏན་
འབེབས་གསལ་པོ་བྱས་པའི་ཉེས་བསགས་སྤྱོད་ཚུལ་ཡིན་ཕྱིན་བཅའ་ཁྲིམས་
ལྟར་བྱས་ཉེས་གཏན་ཁེལ་བྱས་ནས་ཉེས་ཆད་གཅོད་རྒྱུ་” དང“ བཅའ་
ཁྲིམས་ནང་གཏན་འབེབས་གསལ་པོ་བྱས་མེད་པའི་ཉེས་བསགས་སྤྱོད་ཚུལ་ལ་
བྱས་ཉེས་གཏན་ཁེལ་བྱས་ནས་ཉེས་ཆད་བཅད་མི་ཆོག་” པ་དེ་རེད། བྱས་
ཉེས་དང་ཉེས་ཆད་ཀྱི་ཁྲིམས་བཀོད་རྩ་དོན་གྱི་བླང་བྱ་ནི་འདི་ལྟ་སྟེ། (1)
བྱས་ཉེས་དང་དེའི་བཅའ་ཁྲིམས་ཀྱི་མཇུག་འབྲས་གཏན་ཁེལ་བྱེད་པའི་བཅའ་
ཁྲིམས་ནི་ངེས་པར་དུ་ཁྲིམས་འཛུགས་ལས་ཁུངས་ཀྱིས་གཏན་འབེབས་བྱས་
པའི་ཡིག་ངོས་ཀྱི་བཅའ་ཁྲིམས་ཡིན་དགོས། སྲིད་འཛིན་སྒྲིག་སྲོལ་གྱིས་ཉེས་
12



ཆད་གཏན་ཁེལ་བྱས་མི་ཆོག གོམས་འདྲིས་ཁྲིམས་སྲོལ་ཉེས་ཁྲིམས་ཀྱི་འབྱུང་
ཁུངས་སུ་ བརྩིས་མི་ཆོག་ལ། གྱོད་དོན་དཔེ་གཞིའང་ཉེས་ཁྲིམས་ཀྱི་འབྱུང་
ཁུངས་སུ་བརྩིས་མི་ཆོག (2) ཁྲིམས་ནུས་ཐོན་པའི་བྱ་བ་སྤེལ་མཁན་ལ་
གནོད་པའི་དོན་དག་བྱུང་རྗེས་ཀྱི་ཁྲིམས་གཏན་འགོག་བྱེད་དགོས( སྔར་བྱས་
ལ་ཕུགས་འདེད་བྱེད་པ་གཏན་འགོག་བྱེད་དགོས) པ་དང་། ཁྲིམས་ནུས་ཐོན་
པའི་བྱ་དང་སྤེལ་མཁན་ལ་གནོད་པའི་རིགས་འདེད་གསལ་བཤད་གཏན་འགོག་
བྱེད་དགོས། (3) ལྟོས་མེད་ཀྱི་ངེས་མེད་ཉེས་ཁྲིམས་དང་ལྟོས་མེད་ཀྱི་དུས་
ངེས་མེད་ཀྱི་ཉེས་ཁྲིམས་གཏན་འགོག་བྱེད་དགོས། (4） ཉེས་ཁྲིམས་ཆད་
གཅོད་ཀྱི་ཁྱབ་ཁོངས་དང་ཆད་གཅོད་ཀྱི་ཚད་གཞི་ངེས་པར་དུ་ལུགས་མཐུན་
ཡིན་དགོས། ངེས་པར་དུ་ཉེས་ཁྲིམས་གཅོད་དགོས་པའི་བྱ་སྤྱོད་དེ་བྱས་ཉེས་
སུ་གཏན་ཁེལ་བྱེད་དགོས་པ་ལས་གནོད་འཚེའི་ཚད་ཡང་བའི་བྱ་སྤྱོད་དེ་བྱས་
ཉེས་ལྟར་ཐག་གཅོད་བྱེད་པ་གཏན་འགོག་བྱེད་དགོས། ཉེས་ཆད་གཅོད་པའི་
ཚད་གཞི་ངེས་པར་དུ་དེང་སྐབས་ཀྱི་སྤྱིར་བཏང་གི་མིའི་རིན་ཐང་གི་ལྟ་བ་དང་
མཐུན་དགོས། (5） བྱས་ཉེས་དང་དེའི་མཇུག་འབྲས་ཀྱི་གཏན་ཁེལ་ངེས་
པར་དུ་བ་གསལ་བོ་ཡིན་དགོས། བྱས་ཉེས་སུ་གྲུབ་པའི་གཏན་ཁེལ་ངེས་པར་དུ་
གསལ་བོ་ཡིན་དགོས། བཅའ་ཁྲིམས་ཀྱི་མཇུག་འབྲས་ཀྱི་གཏན་ཁེལ་ངེས་པར་
དུ་གསའ་ཡིན་དགོས། (6) འདྲ་སྙོམས་མིན་ཞིང་གདུག་རྩུབ་དང་
མནར་གཅོད་ཀྱི་ཉེས་ཆད་གཏན་འགོག་བྱེད་དགོས། །
(ངགཉིས) ཉེས་ཁྲིམས་འདྲ་མཉམ་དུ་སྤྱོད་པའི་རྩ་དོན།
ཀྱིས་ཁྲིམས་འདྲ་མཉམ་དུ་སྤྱོད་པ་ནི་ཉེས་ཁྲིམས་ཀྱི་མདུན་དུ་སྐྱེ་རྒུ་འདྲ་
མཉམ་ཡིན་པ་ལ་ཟེར་ཞིང་། ཉེས་ཁྲིམས་ཀྱི་ཚད་གཞི་དེ་དེ་ཉིད་ཀྱི་ནང་དོན་
གཞིར་བཟུང་ནས་བཀོལ་སྤྱོད་བྱེད་འོས་པའི་གནས་ཡུལ་ཡོད་ཚད་དུ་བཀོལ་
སྤྱོད་ནན་མོ་བྱེད་དགོས། ཉེས་ཁྲིམས་འདྲ་མཉམ་དུ་སྤྱོད་པའི་རྩ་དོན་གྱི་བྱེ་



བྲག་གི་བླང་བྱ་ནི་འདི་ལྟ་སྟེ། ཉེས་ཁྲིམས་ཀྱིས་སྲུང་སྐྱོབ་བྱེད་པའི་ཁྲིམས་
མཐུན་ཀྱི་ཁེ་དབང་ལ་འདྲ་མཉམ་གྱིས་སྲུང་ སྐྱོབ་བྱེད་དགོས། བྱས་ཉེས་
བསགས་པའི་མི་སུ་ཡིན་ཡང་ངེས་པར་དུ་བཅའ་ཁྲིམས་ལྟར་གཟབ་ནན་གྱིས་
བྱས་ཉེས་ངེས་གཏན་བྱེད་དགོས། བྱས་ཉེས་བསགས་པའི་མི་སུ་ཡིན་ཡང་
ངེས་པར་དུ་དེའི་བྱས་ཉེས་ཀྱི་དོན་དངོས་དང་བཅའ་ཁྲིམས་ཀྱི་གཏན་ཁེལ་
ལྟར་བྱས་ཉེས་ཚད་འབེབས་བྱེད་དགོས། ཉེས་ཆད་བཅད་པའི་མི་སུ་ཡིན་
ཡངངེས་པར་དུ་བཅའ་ཁྲིམས་ཀྱི་གཏན་ཁེལ་ལྟར་ཉེས་ཆད་ནན་མོ་གཅོད་
དགོས།
(གསུམ) བྱས་ཉེས་དང་ཉེས་ཆད་ཕན་ཚུན་མཐུན་དགོས་པའི་རྩ་
དོན།
བྱས་ཉེས་དང་ཉེས་ཆད་ཕན་ཚུན་མཐུན་དགོས་པ་ནི་ཉེས་ཆད་ཀྱི་ལྕི་
ཡང་དེ་བྱས་ཉེས་ཀྱི་ལྕི་ཡང་དང་མཐུན་དགོས་པ་ལ་ཟེར། བྱས་ཉེས་དང་ཉེས་
ཆད་ཕན་ཚུན་མཐུན་དགོས་པའི་བྱེ་བྲག་གི་བླང་བྱ་ནི་འདི་ལྟ་སྟེ། ཉེས་ཆད་ནི་
བྱས་ཉེས་ཀྱི་ངོ་བོ་དང་མཐུན་དགོས་ལ། བྱས་ཉེས་བསགས་པའི་བྱུང་རིམ་
ལའང་མཐུན་དགོས་པ་དང༌། ད་དུང་ཉེས་ཅན་གྱི་ལུས་ཁམས་ཀྱི་ཉེན་ཁའི་
རང་བཞིན་ལའང་མཐུན་སྦྱོར་ཡིན་དགོས། གསལ་བོར་བཤད་ན། གཞན་
ངོས་ཀྱི་སྤྱོད་ལམ་གྱིས་གནོད་པ་བཟོས་པའི་རང་བཞིན་དང་རང་ངོས་ཀྱི་འདུ་
ཤེས་ལ་བརྟེན་ནས་བྱུང་བའི་སྐྱོན་ཆའི་རང་བཞིན་ཟུང་དུ་འབྲེལ་བའི་བྱས་ཉེས་
ཀྱིས་སྤྱི་ཚོགས་ལ་གནོད་སྐྱོན་བཟོས་པའི་ཚད་གཞི་དང་། ཉེས་ཅན་གྱིས་ཡང་
བསྐྱར་བྱས་ཉེས་བཟོ་བའི་ཉེན་ཁའི་ཚད་གཞི་དེ་ཉེས་ཆད་གཅོད་པའི་ཚད་
གཞིར་འཛིན་དགོས། ཁྲིམས་འཛུགས་པའི་ཐད་ནས་ནག་ཉེས་དང་ཉེས་ཆད་
ཕན་ཚུན་མཐུན་སྦྱོར་ཡིན་དགོས་པའི་རྩ་དོན་མངོན་འགྱུར་བྱེད་དགོས། དེ་ནི་
བྱས་ཉེས་སྣ་ཚོགས་ཀྱིས་སྤྱི་ཚོགས་ལ་གནོད་སྐྱོན་བཟོས་པའི་ཚད་གཞི་ལ་སྤྱི་
19



ཁོག་ནས་ཚོད་དཔག་བྱེད་པ་དང་དེ་ཉིད་གཏན་འགོག་བྱེད་པའི་བྱེད་ཐབས་ཀྱི་
སྤྱིའི་འཆར་འགོད་གཙོ་གནད་དུ་བཟུང་ནས། ལུགས་མཐུན་གྱི་ཉེས་ཆད་མ་
ལག་དང་ཉེས་ཆད་སྒྲིག་ལམ། ཁྲིམས་བཀོད་ཀྱི་བྱས་ཉེས་བཅས་ངེས་གཏན་
བྱེད་དགོས། བྱས་ཉེས་ཚད་འབེབས་ཀྱི་ཐད་ནས་བྱས་ཉེས་དང་ཉེས་ཆད་
ཕན་ཚུན་མཐུན་དགོས་པའི་རྩ་དོན་མངོན་འགྱུར་བྱེད་དགོས། དེ་ནི་བྱས་
ཉེས་ཚད་འབེབས་དང་ནག་ཉེས་གཏན་ཁེལ་བྱེད་པ་གཉིས་འདྲ་མཉམ་ཡིན་
པའི་གོ་གནས་གལ་ཆེན་དུ་བཞག་ཅིང་། བྱས་ཉེས་ཚད་འབེབས་དྲང་བདེན་
ཡིན་པའི་ཁྲིམས་འཛིན་གྱི་འདུ་ཤེས་ཤུགས་དྲག་ཏུ་བཏང་སྟེ་ཁྲིམས་དང་ཉེས་
པ་ཆ་མཉམ་དང་མཐུན་པ་མངོན་འགྱུར་བྱེད་དགོས། ཉེས་ཁྲིམས་གཅོད་པའི་
ཐད་ནས་བྱས་ཉེས་དང་ཉེས་ཆད་ཁྲིམས་བཀོད་ཀྱི་རྩ་དོན་མངོན་འགྱུར་བྱེད་
དགོས། དེ་ནི་ཉེས་ཅན་གྱི་མི་ལུས་ཉེན་ཁའི་ཚད་གཞིའི་འགྱུར་ལྡོག་གི་གནས་
ཚུལ་གཙོ་གནད་དུ་བཟུང་ནས། ཁྲིམས་ཆད་ཇེ་ཡང་དུ་གཏོང་བ་དང་ཚོད་
བགམ་གློད་འགྲོལ་གཏོང་བའི་ལམ་ལུགས་ལུགས་མཐུན་གྱིས་བེད་སྤྱོད་བྱེད་
དགོས།
20



ཚན་པ་གསུམ་པ། བྱས་ཉེས་ཀྱི་འབྲེལ་ཡོད་གོ་དོན།
གཅིག བྱས་ཉེས་ཀྱི་གོ་དོན་དང་ཁྱད་ཆོས།
བྱས་ཉེས་ནི་སྤྱི་ཚོགས་ལ་གནོད་པའི་རང་བཞིན་དང་ཉེས་དོན་ཁྲིམས་
འགལ་གྱི་རང་བཞིན། ཉེས་ཆད་གཅོད་འོས་པའི་རང་བཞིན་བཅས་ལྡན་པའི་
བྱ་སྤྱོད་ལ་ཟེར་ཞིང༌། དེ་ལ་ཕྱོགས་གསུམ་གྱི་ཁྱད་ཆོས་ལྡན་ཡོད།
(གཅིག) སྤྱི་ཚོགས་ལ་གནོད་པའི་རང་བཞིན། །
སྤྱི་ཚོགས་ལ་གནོད་པའི་རང་བཞིན་ནི་ཉེས་ཁྲིམས་ཀྱིས་སྲུང་སྐྱོབ་བྱེད་
པའི་སྤྱི་ཚོགས་འབྲེལ་བར་གནོད་འཚེ་བཏང་བའི་རང་བཞིན་ལ་ཟེར་ཞིང་། དེ་
ནི་ཉེས་ཁྲིམས་ཀྱི་དོན་ཚན་13པར་བཀོད་པའི་རྒྱལ་ཁབ་ཀྱི་ཁེ་ཕན་དང་། སྤྱི་
བའི་ཁེ་ཕན། ཐུན་མོང་གི་ཁེ་ཕན། སྤྱི་དམངས་ཀྱི་ཁྲིམས་མཐུན་ཁེ་དབང་
བཅས་ལ་གནོད་འཚེ་བཏང་བའི་རང་བཞིན་ལ་ཟེར། གསལ་བོར་བཤད་ན།
རྒྱལ་ཁབ་ཀྱི་བདག་དབང་དང་། མངའ་ཁོངས་ཆ་ཚང་བ། བདེ་འཇགས་
བཅས་ལ་གནོད་ཅིང་འཚེ་བ་དང་། རྒྱལ་ཁབ་ཁ་འཕྲལ་བཏང་བ་དང༌། མི་
དམངས་དམངས་གཙོའི་སྲིད་དབང་སྒེར་འཛིན་གྱི་སྲིད་དབང་དང་སྤྱི་ཚོགས་
རིང་ལུགས་ལམ་ལུགས་མགོ་རྟིང་བསློགས་པ། སྤྱི་ཚོགས་ཀྱི་སྒྲིག་ལམ་དང་
དཔལ་འབྱོར་གྱི་སྒྲིག་ལམ་གཏོར་བཤིག་བཏང་བ། རྒྱལ་ཁབ་ལ་དབང་བའི་རྒྱུ་
ནོར་རམ་ངལ་རྩོལ་པ་མང་ཚོགས་ཐུན་མོང་ལ་དབང་བའི་རྒྱུ་ནོར་ལ་བཙན་
གནོད་བྱས་པ། སྤྱི་དམངས་སྒེར་ལ་དབང་བའི་རྒྱུ་ནོར་ལ་བཙན་གནོད་བྱས་
པ། སྤྱི་དམངས་ཀྱི་ལུས་ཁམས་ཀྱི་ཁེ་དབང་དང་། དམངས་གཙོའི་ཁེ་དབང་།
21



ཁེ་དབང་གཞན་དག་བཅས་ལ་བཙན་གནོད་བྱས་པ། དེ་བཞིན་སྤྱི་ཚོགས་ལ་
གནོད་ཅིང་འཚེ་བའི་བྱ་སྤྱོད་གཞན་དག་བཅས་ལ་ཟེར། བྱ་སྤྱོད་ཅིག་བྱས་
ཉེས་སུ་གྲུབ་ཡོད་མེད་དེ་ཐོག་མར་དེ་ཉིད་སྤྱི་ཚོགས་ལ་གནོད་པའི་རང་བཞིན་
ཡོད་མེད་ཀྱི་རྗེས་སུ་འགྲོ་ལྡོག་བྱེད། །
(གཉིས) ཉེས་དོན་ཁྲིམས་འགལ་གྱི་རང་བཞིན།
ཉེས་དོན་ཁྲིམས་འགལ་གྱི་རང་བཞིན་ནི་ཉེས་གསོག་གི་བྱ་སྤྱོད་དེ་ཉེས་
ཁྲིམས་དང་འགལ་བའི་བྱ་སྤྱོད་ཡིན་པ་དང༌། ཉེས་ཁྲིམས་ཀྱིས་གཏན་འགོག་
བྱེད་པའི་བྱ་སྤྱོད་ཡིན་པ་ལ་ཟེར། ཉེས་ཁྲིམས་ཀྱིས་ཉེས་གསོག་བྱ་སྤྱོད་གཏན་
འགོག་བྱེད་པ་ནི་བྱས་ཉེས་དང་ཉེས་ཆད་ཀྱི་ཚད་གཞི་བརྒྱུད་དེ་མངོན་པ་ཡིན་
ཞིང་། ཡང་གཅིག་བཤད་ན་བྱ་སྤྱོད་ག་གེ་མོར་གཏན་ཁེལ་བྱས་པའི་ཉེས་ཆད་
ཀྱི་མཇུག་འབྲས་ལ་བརྟེན་ནས་བྱ་སྤྱོད་དེ་གཏན་འགོག་བྱེད་པ་རེད། དེའི་
ཕྱིར། ཉེས་དོན་ཁྲིམས་འགལ་རང་བཞིན་ནི་དོན་དུ་བྱ་སྤྱོད་བྱས་ཉེས་དང་
ཉེས་ཆད་ཀྱི་ཚད་གཞིས་གསལ་བོར་བསྟན་པའི་ཚོད་དཔག་གི་ཆ་རྐྱེན་དང་
མཐུན་པ་ རེད། ཉེས་དོན་ ཁྲིམས་ འགལ་རང་ བཞིན་ ལ་ གཉིས་ ཡོད་དེ།
གཅིག་ནི་ཐད་ཀར་ཉེས་ཁྲིམས་ཀྱི་ཚད་གཞི་དང་འགལ་བ་ཡིན་ལ། ཅིག་ཤོས་
ནི་བཅའ་ཁྲིམས་གཞན་དག་གི་ཚད་གཞི་དང་འགལ་ཞིང་གནས་ཚུལ་ཚབས་ཆེ་
བས་ཉེས་ཁྲིམས་ཀྱི་ཚད་གཞི་དང་འགལ་བ་དེ་རེད། །
(གསུམ) ཉེས་ཆད་གཅོད་འོས་པའི་རང་བཞིན། །
ཉེས་ཆད་གཅོད་འོས་པའི་རང་བཞིན་ནི་ཉེས་གསོག་གི་བྱ་སྤྱོད་དེ་ནི་
ཉེས་ཆད་གཅོད་འོས་པའི་བྱ་སྤྱོད་ཡིན་པ་ལ་ཟེར། ཁྲིམས་འགལ་གྱི་བྱ་སྤྱོད་
གང་ཡིན་ཡང་ཚང་མས་དེར་མཐུན་གྱི་བཅའ་ཁྲིམས་མཇུག་འབྲས་འཁུར་
དགོས་མོད། གལ་ཏེ་བྱ་སྤྱོད་ག་གེ་མོས་དམངས་དོན་གྱི་འགན་འཁྲི་དང་སྲིད་
འཛིན་འགན་འཁྲི་སོགས་ཀྱི་བཅའ་ཁྲིམས་མཇུག་འབྲས་ལས་འཁུར་མི་དགོས་



ཚེ་བྱས་ཉེས་སུ་གྲུབ་མེད་ལ། བྱ་སྤྱོད་དེ་ཉིད་ལ་ཉེས་ཆད་གཅོད་དགོས་ཚེ་ད་
གཟོད་བྱས་ཉེས་སུ་གྲུབ་པ་རེད།
གཉིས། བྱས་ཉེས་གསོག་ཡུལ། །
བྱས་ཉེས་གསོག་ཡུལ་ནི་ཉེས་ཁྲིམས་ཀྱིས་སྲུང་སྐྱོབ་བྱེད་དགོས་ཤིང་
ཉེས་སྤྱོད་ཀྱིས་གནོད་འཚེ་གཏང་ཡུལ་སྤྱི་ཚོགས་འབྲེལ་བ་ལ་ཟེར། ཐོག་མར།
བྱས་ཉེས་གསོག་ཡུལ་ནི་སྤྱི་ཚོགས་འབྲེལ་བ་ལ་ཟེར་ཞིང་། དེ་ནི་མི་རྣམས་ཀྱིས་
ཐོན་སྐྱེད་དང་མཉམ་དུ་འཚོ་བ་རོལ་བའི་གོ་རིམ་ཁྲོད་དུ་ཆགས་པའི་མི་དང་
མིའི་བར་གྱི་འབྲེལ་བ་ཡིན། བྱེ་བྲག་ཏུ་བཤད་ན་རྒྱལ་ཁབ་ཀྱི་བདག་དབང་
དང་མངའ་ཁོངས་ཆ་ཚང་དང་བདེ་འཇགས། མི་དམངས་དམངས་གཙོའི་
སྲིད་དབང་སྒེར་འཛིན་གྱི་སྲིད་དབང་། སྤྱི་ཚོགས་རིང་ལུགས་ཀྱི་ལམ་ལུགས།
སྤྱི་ཚོགས་སྒྲིག་ལམ་དང་དཔལ་འབྱོར་སྒྲིག་ལམ། རྒྱལ་ཁབ་ལ་དབང་བའི་རྒྱུ་
ནོར་རམ་ཡང་ན་ངལ་རྩོལ་མང་ཚོགས་ཐུན་མོང་ལ་དབང་བའི་རྒྱུ་ནོར། སྤྱི་
དམངས་ཀྱི་མི་སྒེར་ལ་དབང་བའི་རྒྱུ་ནོར། སྤྱི་དམངས་ཀྱི་མི་ལུས་ཁེ་དབང་
དང་དམངས་གཙོའི་ཁེ་དབང༌། གཞན་པའི་ཁྲིམས་མཐུན་ཁེ་དབང་བཅས་ལ་
ཟེར། དེའི་འཕྲོར་བྱས་ཉེས་གསོག་ཡུལ་ནི་ངེས་པར་དུ་ཉེས་ཁྲིམས་ཀྱིས་སྲུང་
སྐྱོབ་བྱེད་དགོས་པའི་སྤྱི་ཚོགས་འབྲེལ་བ་ཡིན་དགོས། གལ་ཏེ་སྤྱི་ཚོགས་འབྲེལ་
བ་ག་གེ་མོ་དེ་ཀུན་སྤྱོད་ཀྱི་ཚད་གཞིའམ་སྤྱི་ཚོགས་ཀྱི་འབྲེལ་བ་གཞན་དག་གིས་
སྙོམས་སྒྲིག་དང་སྲུང་སྐྱོབ་བྱས་ཏེ། ཉེས་ཁྲིམས་ཀྱིས་སྙོམས་སྒྲིག་དང་སྲུང་
སྐྱོབ་བྱས་པ་མིན་ཞིང་བྱེད་མི་དགོས་ཚེ་བྱས་ཉེས་གསོག་ཡུལ་དུ་མི་འགྲུབ།
མཇུག་མཐར། བྱས་ཉེས་གསོག་ཡུལ་ནི་ངེས་པར་དུ་ཉེས་སྤྱོད་ཀྱིས་གནོད་
འཚེ་བཏང་བའི་སྤྱི་ཚོགས་འབྲེལ་བ་ཡིན་དགོས། སྤྱི་ཚོགས་འབྲེལ་བ་ནི་ཕྱི་རོལ་
་ 23



ཡུལ་གྱི་དངོས་པོ་རེད། ཕྱི་རོལ་ཡུལ་གྱི་སྤྱི་ཚོགས་འབྲེལ་བར་གལ་ཏེ་ཉེས་སྤྱོད་
ཀྱིས་གནོད་འཚེ་མ་བཏང་ཚེ་བྱས་ཉེས་གསོག་ཡུལ་དུ་འགྱུར་མི་སྲིད། སྤྱིར་
བཏང་དུ་བྱས་ཉེས་གསོག་ཡུལ་དེ་སྤྱིར་བཏང་གི་བྱས་ཉེས་གསོག་ཡུལ་དང་།
རིགས་མཐུན་གྱི་བྱས་ཉེས་གསོག་ཡུལ། ཐད་ཀའི་བྱས་ཉེས་གསོག་ཡུལ་བཅས་
སུ་དབྱེ་ཆོག
གསུམ། ཉེས་གསོག་གི་ཕྱི་རོལ་ཡུལ་གྱི་ཆ་རྐྱེན་གལ་ཆེན།
ཉེས་གསོག་གི་ཕྱི་རོལ་ཡུལ་གྱི་ཆ་རྐྱེན་གལ་ཆེན་ལ་ཉེས་གསོག་གི་ཕྱི་ཡུལ་
གྱི་ཕྱོགས་ཀྱང་ཟེར་ཞིང་། ཉེས་ཁྲིམས་ཀྱིས་གཏན་ཁེལ་བྱས་པའི་བྱས་ཉེས་སུ་
གྲུབ་པའི་ཕྱི་རོལ་ཡུལ་གྱི་མཚོན་རྟགས་ལ་ཟེར། དེས་བྱས་ཉེས་ཤིག་བྱ་སྤྱོད་
གང་འདྲ་ཞིག་ལ་བརྟེན་ནས་གནས་ཚུལ་གང་འདྲ་ཞིག་གི་འོག་ཏུ་ཉེས་ཁྲིམས་
ཀྱིས་སྲུང་སྐྱོབ་བྱེད་དགོས་པའི་སྤྱི་ཚོགས་འབྲེལ་བར་མཇུག་འབྲས་གང་འདྲ་
ཞིག་བཟོས་པ་གསལ་བཤད་བྱེད་ཀྱི་ཡོད། ཉེས་གསོག་གི་ཕྱི་རོལ་ཡུལ་གྱི་ཆ་
རྐྱེན་གལ་ཆེན་གྱི་ནང་དོན་ནི་ཐོག་མར་སྤྱི་ཚོགས་ལ་གནོད་པ་བཟོས་པའི་བྱ་
སྤྱོད་དེ་ཡིན། གནོད་པ་བཟོ་བའི་བྱ་སྤྱོད་ནི་ཉེས་གསོག་ཡོད་ཚད་ཀྱི་ཐུན་མོང་
གི་ཆ་རྐྱེན་གལ་ཆེན་ཡིན་ཞིང་བྱས་ཉེས་སུ་གྲུབ་པ་གང་ཡིན་ཡང་དེ་དག་ཚང་
མར་ངེས་པར་དུ་ཉེས་ཁྲིམས་ཀྱིས་གཏན་ཁེལ་བྱས་པའི་གནོད་པ་བཟོས་པའི་
བྱ་སྤྱོད་ཡོད་ངེས། གནོད་པ་བཟོ་བའི་བྱ་སྤྱོད་ལས་གཞན། གནོད་པ་བཟོས་
པའི་མཇུག་འབྲས་དང་གནོད་པ་བཟོས་པའི་བྱ་སྤྱོད་བར་གྱི་རྒྱུ་འབྲས་ཀྱི་འབྲེལ་
བ་དེ་ཡང་ཕྱི་རོལ་ཡུལ་གྱི་ནང་དོན་གལ་ཆེན་ཞིག་རེད། འོན་ཀྱང་སྤྱིར་བཏང་
དུ་དེ་དག་ནི་བྱས་ཉེས་ཡོད་ཚད་ཀྱི་ཐུན་མོང་གི་ཆ་རྐྱེན་གལ་ཆེན་མིན་པར་བྱས་
ཉེས་ཁ་ཤས་འགྲུབ་བྱེད་ཆ་རྐྱེན་གལ་ཆེན་ཡིན།
24



(གཅིག) གནོད་འཚེ་གཏོང་བའི་བྱ་སྤྱོད།
གནོད་འཚེ་གཏོང་བའི་བྱ་སྤྱོད་ནི་མིའི་ཀུན་སློང་གིས་བསྐུལ་ནས་སྤྱི་
ཚོགས་ལ་གནོད་པའི་གཟུགས་པོའི་བྱ་འགུལ་སྤེལ་བ་ལ་ཟེར། ཐོག་མར་གནོད་
འཚེ་གཏོང་བའི་བྱ་སྤྱོད་ནི་མིའི་གཟུགས་པོའི་བྱ་འགུལ་ལམ་སྤྱོད་སྟངས་ཡིན།
གནོད་འཚེ་གཏོང་བའི་བྱ་སྤྱོད་ནི་མིའི་གཟུགས་པོའི་བྱ་འགུལ་ཡིན་པས་དེ་ནི་ཕྱི་
རོལ་ཡུལ་གྱི་སྣང་ཚུལ་ཡིན། དེའི་རྗེས་སུ་གནོད་འཚེ་གཏོང་བའི་བྱ་སྤྱོད་ནི་
མིའི་ཀུན་སློང་གིས་སྐུལ་བའི་ཐོན་དངོས་སམ་ཡང་ན་ཀུན་སློང་གི་ཕྱི་རོལ་ཡུལ་
གྱི་མཚོན་རྟགས་ཤིག་རེད། དེའི་ཕྱིར། བསམ་བཞིན་དུ་མ་ཡིན་པའི་བྱེད་
སྟངས་དེ་གནོད་འཚེ་གཏོང་བའི་བྱ་སྤྱོད་མ་ཡིན། མཇུག་མཐར་གནོད་འཚེ་
གཏོང་བའི་བྱ་སྤྱོད་ནི་ངེས་པར་དུ་སྤྱི་ཚོགས་འབྲེལ་བར་གཞན་ངོས་ནས་གནོད་
འཚེ་བཏང་བའམ་འཇིགས་སྐུལ་བྱེད་པའི་བྱ་སྤྱོད་ཡིན་པས། ལུགས་མཐུན་གྱི་
བྱ་སྤྱོད( ལུགས་མཐུན་འགོག་སྲུང་དང་འཕྲལ་མྱུར་དུ་ཉེན་ཁ་ལས་གཡོལ་བ་
སོགས་ལྟ་བུ)དེ་གནོད་འཚེ་གཏོང་བའི་བྱ་སྤྱོད་མ་ཡིན། གནོད་འཚེ་གཏོང་
བའི་བྱ་སྤྱོད་ཀྱི་མཚོན་ཚུལ་སྣ་ཚོགས་ཡོད་ཅིང་མདོར་བསྡུས་ཚེ་འོས་པ་དང་མི་
འོས་པ་གཉིས་ཡོད། འོས་པ་ནི་ཁྲིམས་ནུས་ཐོན་པའི་བྱ་སྤྱོད་སྤེལ་མཁན་གྱིས་
འབད་བརྩོན་གྱི་གཟུགས་པོའི་བྱ་འགུལ་ལ་བརྟེན་ནས་ཉེས་ཁྲིམས་ཀྱིས་གཏན་
འགོག་བྱེད་པའི་གནོད་འཚེ་གཏོང་བའི་བྱ་སྤྱོད་ལ་ཟེར། མཚོན་ཚུལ་གྱི་ཐད་
ནས་བལྟས་ན་འོས་པ་ནི་འབད་བརྩོན་གྱི་གཟུགས་པོའི་བྱ་སྤྱོད་ཡིན་ཞིང༌།
བཅའ་ཁྲིམས་ཀྱི་ཚད་གཞི་དང་འགལ་བའི་ངོ་བོའི་ཐད་ནས་བལྟས་ན་འོས་པ་
ནི་ཉེས་ཁྲིམས་ཀྱི་གཏན་འགོག་རང་བཞིན་གྱི་བྱས་ཉེས་དང་ཉེས་ཆད་ཀྱི་ཚད་
གཞི་དང་ཐད་ཀར་འགལ་བ་ཡིན། མི་འོས་པ་ནི་ཁྲིམས་ནུས་ཐོན་པའི་བྱ་སྤྱོད་
སྤེལ་མཁན་གྱིས་རང་ཉིད་ཀྱིས་བསྒྲུབ་འོས་པའི་འོས་འགན་ལག་བསྟར་བྱེད་
ཐུབ་པའི་ གནས་ཚུལ་ འོག་ ཏུ་ འོས་འགན་ལག་བསྟར་མ་བྱས་ པ་ ལ་ ཟེར།
རྣཉེས་ཁྲིམས་ཀྱི་གཏན་འབ་ཡིན། མི་འོས་པ་ནི་འགན་ལག་བསྟར་སྔར་



མཚོན་ཚུལ་གྱི་ཐད་ནས་བལྟས་ན་མི་འོས་པ་ནི་སྒྱུད་ལུག་གི་གཟུགས་པོའི་བྱ་
སྤྱོད་ཡིན་ཞིང་། བཅའ་ཁྲིམས་ཀྱི་ཚད་གཞི་དང་འགལ་བའི་ངོ་བོའི་ཐད་ནས་
བལྟས་ན་མི་འོས་པ་ནི་ཉེས་ཁྲིམས་ཀྱི་གཏན་འགོག་རང་བཞིན་གྱི་ཚད་གཞི་
དང་འགལ་བར་མ་ཟད། བཀའི་རང་བཞིན་ག་གེ་མོའི་ཚད་གཞི་དང་འགལ་བ་
རེད། མི་འོས་པའི་བྱས་ཉེས་འགྲུབ་པར་གཞན་ངོས་ནས་ངེས་པར་དུ་གཤམ་
གྱི་ཆ་རྐྱེན་དག་ལྡན་དགོས་ཏེ། གཅིག་ནི་ཁྲིམས་ནུས་ཐོན་པའི་བྱ་སྤྱོད་སྤེལ་
མཁན་གྱིས་ཆེད་དམིགས་ཀྱི་འབད་བརྩོན་གྱི་སྤྱོད་ སྟངས་ སྤེལ་དགོས་པའི་
བཅའ་ཁྲིམས་ཀྱི་རང་བཞིན་ལྡན་པའི་འོས་འགན་འཁུར་དགོས། གཉིས་ནི་
ཁྲིམས་ནུས་ཐོན་པའི་བྱ་སྤྱོད་སྤེལ་མཁན་གྱིས་ཆེད་དམིགས་ཀྱི་འོས་འགན་ལག་
བསྟར་བྱེད་ཐུབ་དགོས། གསུམ་ནི་ཁྲིམས་ནུས་ཐོན་པའི་བྱ་སྤྱོད་སྤེལ་མཁན་
གྱིས་ཆེད་དམིགས་ཀྱི་འོས་འགན་ལག་བསྟར་མ་བྱས་ཚེ། གནོད་པའི་མཇུག་
འབྲས་བཟོ་བའམ་བཟོ་སྲིད། མི་འོས་པའི་སྲོག་ཤིང་ནི་ཁྲིམས་ནུས་ཐོན་པའི་
བྱ་སྤྱོད་སྤེལ་མཁན་གྱིས་འོས་འགན་ལག་བསྟར་མ་བྱས་པ་དེ་རེད།
(གཉིས)གནོད་འཚེ་གཏོང་བའི་མཇུག་འབྲས།
གནོད་འཚེ་གཏོང་བའི་མཇུག་འབྲས་ནི་གནོད་འཚེ་གཏོང་བའི་བྱ་སྤྱོད་
ཀྱིས་ཉེས་ཁྲིམས་ཀྱིས་སྲུང་སྐྱོབ་བྱེད་པའི་སྤྱི་ཚོགས་འབྲེལ་བར་གནོད་འཚེ་
གཏོང་བའི་འི་དོན་དངོས་ལ་ཟེར། དཔེར་ན་མི་གསོད་པའི་བྱ་སྤྱོད་ཀྱིས་མི་
གཞན་འཆི་རུ་བཅུག་པའི་དོན་དངོས་དང་། རྐུ་འཕྲོག་གི་བྱ་སྤྱོད་ཀྱིས་སྒེར་
གཞུང་གི་རྒྱུ་ནོར་ལ་གྱོང་གུད་བཟོས་པའི་དོན་དངོས་ལྟ་བུ་ནི་གནོད་འཚེ་
གཏོང་བའི་མཇུག་འབྲས་རེད། གནོད་འཚེ་གཏོང་བའི་མཇུག་འབྲས་ཀྱི་ཁྱད་
ཆོས་འདི་ལྟ་སྟེ། (1) རྒྱུ་འབྲས་རང་བཞིན། གནོད་འཚེ་གཏོང་བའི་
མཇུག་འབྲས་ནི་གནོད་འཚེ་གཏོང་བའི་བྱ་སྤྱོད་ ཀྱིས་བཟོས་པ་ཡིན་ པས།
གནོད་འཚེ་གཏོང་བའི་བྱ་སྤྱོད་ནི་རྒྱུ་དང་གནོད་འཚེ་བཏང་བའི་མཇུག་འབྲས་
26



ནི་རྒྱུས་བསྐྱེད་པའི་འབྲས་བུ་རེད། གནོད་འཚེ་གཏོང་བའི་བྱ་སྤྱོད་མ་ཡིན་
པས་བཟོས་པའི་མཇུག་འབྲས་ནི་གནོད་འཚེ་གཏོང་བའི་མཇུག་འབྲས་མ་ཡིན།
(2) གནོད་སྐྱོན་རང་བཞིན། གནོད་འཚེ་གཏོང་བའི་མཇུག་འབྲས་ནི་
ཉེས་ཁྲིམས་ཀྱིས་སྲུང་སྐྱོབ་བྱེད་པའི་སྤྱི་ཚོགས་འབྲེལ་བར་གནོད་སྐྱོན་བཟོས་པ་
མཚོན་པའི་དོན་དངོས་ཀྱི་ཁྱད་ཆོས་ཡིན་པས། དེ་ནི་སྤྱི་ཚོགས་ཀྱི་གནོད་སྐྱོན་
རང་བཞིན་མཚོན་པའི་དོན་དངོས་རེད། (3) དངོས་ཡོད་རང་བཞིན།
གནོད་འཚེ་གཏོང་བའི་མཇུག་འབྲས་ནི་གནོད་འཚེ་གཏོང་བའི་བྱ་སྤྱོད་ཀྱིས་
གནོད་སྐྱོན་བཟོས་ཟིན་པའི་དོན་དངོས་རེད། (4) སྣ་མང་རང་བཞིན།
གནོད་འཚེ་གཏོང་བའི་མཇུག་འབྲས་ལ་རིགས་སྣ་ཚོགས་ཡོད།
བཞི། བྱས་ཉེས་གསོག་མཁན་བདག་གཞི།
བྱས་ཉེས་གསོག་མཁན་བདག་གཞི་ནི་ཉེས་ཁྲིམས་ཀྱིས་གཏན་ཁེལ་
བྱས་པའི་བྱས་ཉེས་བསགས་པར་མ་ཟད། ཉེས་དོན་གྱི་འགན་འཁྲི་འཁུར་
དགོས་པའི་སྐྱེ་བོ་(རང་བྱུང་གི་མི་དང་སྡེ་ཚན་འདུ)ལ་ཟེར། དོན་དུ་བྱས་
ཉེས་ཀྱི་བདག་གཞི་ཞེས་པར་གོ་དོན་གཉིས་ཡོད་དེ། གཅིག་ནི་ཉེས་ཁྲིམས་
ཀྱིས་གཏན་ཁེལ་བྱས་པའི་ཉེས་སྤྱོད་སྤེལ་ཟིན་པའི་མི་སྟེ་ཉེས་ཅན་ལ་ཟེར།
གཉིས་ནི་བྱས་ཉེས་ཀྱི་བདག་གཞིའི་ཆ་རྐྱེན་ཏེ། ཆ་རྐྱེན་གང་འདྲ་ཞིག་ལྡན་ཚེ་
ད་གཟོད་བྱས་ཉེས་ཀྱི་བདག་གཞིར་འགྱུར་བ་དང་ད་གཟོད་ཉེས་དོན་གྱི་འགན་
འཁྲི་འཁུར་དགོས་པ་དེ་ལ་ཟེར།
(གཅིག) རང་བྱུང་གི་མིའི་བྱས་ཉེས་ཀྱི་བདག་གཞི།
རང་བྱུང་གི་མིའི་བྱས་ཉེས་ཀྱི་བདག་གཞིའི་སྤྱིར་བཏང་གི་ཆ་རྐྱེན་གལ་
ཆེན་ནི་ཉེས་དོན་འགན་འཁྲི་འཁུར་བའི་ལོ་ནར་སོན་པ་དང་ཉེས་དོན་འགན་
， 27



འཁྲི་འཁུར་ཐུབ་དགོས། འོན་ཀྱང་བྱས་ཉེས་ཁ་ ཤས་ཀྱིས་ཁྲིམས་ནུས་ཐོན་
པའི་བྱ་སྤྱོད་སྤེལ་མཁན་ལ་ཆ་རྐྱེན་འདི་གཉིས་ལྡན་དགོས་པ་ལས་གཞན་ངེས་
པར་དུ་དམིགས་བསལ་གྱི་ཐོབ་ཐང་ལྡན་དགོས་པའི་བླང་བྱ་བཏོན་ཡོད། །
1. ཉེས་དོན་འགན་འཁྲི་འཁུར་བའི་ལོ་ན། །
ཉེས་དོན་འགན་འཁྲི་འཁུར་བའི་ལོ་ན་ནི་ཉེས་ཁྲིམས་ཀྱིས་གཏན་ཁེལ་
བྱས་ཤིང་ཁྲིམས་ནུས་ཐོན་པའི་བྱ་སྤྱོད་སྤེལ་མཁན་གྱིས་ཉེས་ ཁྲིམས་ཀྱིས་
གཏན་འགོག་བྱས་པའི་ཉེས་སྤྱོད་དེར་ངེས་པར་དུ་ཟིན་དགོས་པའི་ལོ་ན་ལ་
ཟེར། ཉེས་དོན་འགན་འཁྲི་འཁུར་བའི་ལོ་ན་ཟིན་པ་ནི་བྱས་ཉེས་ཀྱི་བདག་
གཞི་རང་བྱུང་གི་མིར་ངེས་པར་དུ་ལྡན་དགོས་པའི་ཆ་རྐྱེན་གྲས་ཤིག་རེད།
རང་རྒྱལ་གྱི་ཉེས་ཁྲིམས་ཀྱིས་གཏན་ཁེལ་བྱས་དོན། རང་ལོ་14ལ་མ་
སོན་པའི་སྐྱེ་བོ་ཚང་མས་ཉེས་དོན་གྱི་འགན་འཁྲི་འཁུར་མི་དགོས། དེ་ནི་རང་
ལོ་14ལ་མ་སོན་པའི་སྐྱེ་བོས་བྱས་པའི་བྱ་སྤྱོད་གང་ཡིན་ཡང་ཡོད་ཚད་བྱས་
ཉེས་སུ་མི་འགྲུབ། རང་ལོ་བཅུ་བཞི་ལ་སོན་ཞིང་བཅུ་དྲུག་མ་ལོན་པའི་སྐྱེ་བོས་
བསམ་བཞིན་དུ་མི་བསད་པ་དང་། བསམ་བཞིན་དུ་མི་གཞན་ལ་གནོད་འཚེ་
བཏང་ནས་རྨས་ཚབས་ཆེན་བཟོས་པའམ་ ཤི་བ། བཙན་གཡེམ་བྱས་པ།
འཕྲོག་བཅོམ་བྱས་པ། དུག་རྫས་བར་ཚོང་བརྒྱབ་པ། མེ་བརྒྱབ་པ། འབར་
གཏོར་བཏང་བ། དུག་བཏང་བ་བཅས་ཀྱི་བྱས་ཉེས་བསགས་ཚེ་ཉེས་འགན་
འཁུར་དགོས། རང་ལོ་འཁོར་མོ་བཅུ་དྲུག་ལ་སོན་པའི་སྐྱེ་བོས་བྱས་ཉེས་
བསགས་ན་ཉེས་འགན་འཁུར་དགོས། རང་ལོ་འཁོར་མོ་བཅུ་བཞིར་སོན་ཞིང་
བཅོ་བརྒྱད་མ་ལོན་པའི་སྐྱེ་བོས་བྱས་ཉེས་བསགས་ཚེ་ཡང་བཟོས་ཀྱི་ཉེས་ཆད་
དམ་ཡང་ན་ཉེས་ཆད་བཅའ་ཡང་དུ་ གཏོང་དགོས། དེ་ལས་གཞན་ཉེས་
ཁྲིམས་ནང་ད་དུང་གཏན་འབེབས་བྱས་དོན། རང་ལོ་འཁོར་མོ་བཅུ་དྲུག་མ་
ལོན་པའི་རྐྱེན་གྱིས་ཉེས་ཆད་འཁུར་མི་དགོས་པའི་རིགས་ལ་དེའི་ཁྱིམ་བདག་



འཛིན་ནུས་པ་ནི་ཀྱིཅས་ལ་ངོས་འཛིན་བྱེད་ཡབྱ་སྤྱོད་ཀྱི་ངོ་བོ་དང་
གམ་ལྟ་སྐྱོང་བྱེད་མིར་དོ་དམ་སློབ་གཅུན་བྱེད་དུ་འཇུག་རྒྱུ་དང་། དགོས་གལ་
བྱུང་སྐབས་སྲིད་གཞུང་ནས་བཀག་ཉར་གྱིས་སློབ་གཅུན་བྱས་ཀྱང་ཆོག
2. ཉེས་དོན་གྱི་འགན་འཁྲི་འཁུར་བའི་ནུས་པ། །
ཉེས་དོན་གྱི་འགན་འཁྲི་འཁུར་བའི་ནུས་པ་ཞེས་པ་ནི་ཁྲིམས་ནུས་ཐོན་
པའི་བྱ་སྤྱོད་སྤེལ་མཁན་གྱིས་རང་ཉིད་ཀྱི་བྱ་སྤྱོད་ཀྱི་དབྱེ་འབྱེད་ནུས་པ་དང་
ཚོད་འཛིན་ནུས་པ་ལ་ཟེར། དབྱེ་འབྱེད་ནུས་པ་ནི་ཁྲིམས་ནུས་ཐོན་པའི་བྱ་
སྤྱོད་སྤེལ་མཁན་གྱིས་རང་ཉིད་ཀྱི་ཆེད་དམིགས་བྱ་སྤྱོད་ཀྱི་ངོ་བོ་དང་མཇུག་
འབྲས། དོན་སྙིང་བཅས་ལ་ངོས་འཛིན་བྱེད་པའི་ནུས་པ་ཡིན་ཞིང་། ཚོད་
འཛིན་ནུས་པ་ནི་ཁྲིམས་ནུས་ཐོན་པའི་བྱ་སྤྱོད་སྤེལ་མཁན་གྱིས་རང་ཉིད་ཀྱིས་
ཆེད་དམིགས་ཀྱི་བྱ་སྤྱོད་སྤེལ་བའམ་མི་སྤེལ་བར་ཚོད་འཛིན་བྱེད་པའི་ནུས་པ་ལ་
ཟེར། དབྱེ་འབྱེད་ནུས་པ་དང་ཚོད་འཛིན་ནུས་པ་གཉིས་ཕན་ཚུན་ལ་འབྲེལ་
བ་དམ་ཟབ་ཡོད་དེ། དབྱེ་འབྱེད་ནུས་པ་ནི་ཚོད་འཛིན་ནུས་པའི་རྨང་གཞི་
དང་སྔོན་འགྲོའི་ཆ་རྐྱེན་ཡིན་ཞིང་། དབྱེ་འབྱེད་ནུས་པ་མེད་ཚེ་ཚོད་འཛིན་
ནུས་པ་འགྲུབ་མི་སྲིད། ཚོད་འཛིན་ནུས་པས་དབྱེ་འབྱེད་ནུས་པ་མཚོན་ཞིང་
ཚོད་འཛིན་ནུས་པ་ལྡན་ཚེ་ཁྲིམས་ནུས་ཐོན་པའི་བྱ་སྤྱོད་སྤེལ་མཁན་ལ་དབྱེ་
འབྱེད་ནུས་པ་ལྡན་པ་མཚོན་ཐུབ། འོན་ཀྱང་གནས་ཚུལ་ཁ་ཤས་ཀྱི་འོག་ཏུ་
དབྱེ་འབྱེད་ནུས་པ་ལྡན་པའི་མིར་རྒྱུ་རྐྱེན་གཞན་པའི་དབང་གིས་ཚོད་འཛིན་
ནུས་པ་མེད་པར་འགྲོ་སྲིད། ཉེས་དོན་གྱི་འགན་འཁྲི་འཁུར་བའི་ནུས་པ་ལྡན་
པ་ནི་དབྱེ་འབྱེད་ནུས་པ་དང་ཚོད་འཛིན་ནུས་པ་གཉིས་མཉམ་དུ་ལྡན་དགོས་
པ་ལ་ཟེར། གལ་ཏེ་དེ་གཉིས་ལས་གཅིག་མེད་ཚེ་ཉེས་དོན་གྱི་འགན་འཁྲི་
འཁུར་བའི་ནུས་པ་མེད་པ་ལ་གཏོགས། །
(གཉིབ་) སྡེ་ཚན་གྱི་བྱས་ཉེས་ཀྱི་བདག་གཞི།
སྡེ་ཚན་གྱི ས་བྱས་ཉེས་ནི་ཀུང་སི་དང་ཁེ་ལས། ལས་དོན་སྡེ་ཁག ལས་
29



ཁུངས། ཚོགས་པ་སོགས་ཀྱིས་སྡེ་ཚན་གྱི་དོན་དུ་ཁྲིམས་འགལ་ གྱི་ ཁེ་ཕན་
བསྒྲུབ་ཆེད། སྡེ་ཚན་ཐུན་མོང་གིས་ཞིབ་འཇུག་བྱས་པའམ་ཡང་ན་འགན་ཁུར་
པས་ཐག་གཅོད་བྱས་ཤིང་། སྡེ་ཚན་གྱི་ཐད་ཀའི་འགན་ཁུར་པས་བྱེ་བྲག་ཏུ་
ལག་བསྟར་བྱས་པའི་བྱས་ཉེས་ལ་ཟེར། །
1. སྡེ་ཚན་གྱི་བྱས་ཉེས་ཀྱི་ཁྱད་ཆོས།
(1) སྡེ་ཚན་གྱི་བྱས་ཉེས་ནི་ཀུང་སི་དང་ཁེ་ལས། ལས་དོན་སྡེ་ཁག
ལས་ཁུངས། ཚོགས་པ་སོགས་ཀྱིས་བྱས་ཉེས་བསགས་པ་ལ་ཟེར་ཞིང་། དེ་ནི་
སྡེ་ཚན་གྱི་བྱས་ཉེས་ཡིན་པ་ལས་སྡེ་ཚན་གྱི་ཁོངས་མི་སོ་སོའི་བྱས་ཉེས་ཕྱོགས་
གཅིག་ཏུ་བསྡོམས་པ་མིན། །
(2) སྡེ་ཚན་གྱི་བྱས་ཉེས་ནི་སྡེ་ཚན་གྱི་ཐབས་ཇུས་སྡེ་ཁག་གིས་སྡེ་
ཚན་གྱི་ཐབས་ཇུས་གོ་རིམ་ལྟར་ཐག་གཅོད་བྱས་ཤིང་། ཐད་ཀའི་འགན་ཁུར་
པས་ལག་བསྟར་བྱས་པར་མ་ཟད་སྡེ་ཚན་གྱིས་བདག་གཉེར་དང་དོ་དམ་བྱ་
འགུལ་ལ་འབྲེལ་བ་དམ་ཟབ་ཡོད་པའི་བྱས་ཉེས་ལ་ཟེར། སྡེ་ཚན་གྱི་ཁོངས་མི་
ཕལ་བའི་བྱས་ཉེས་དེ་སྡེ་ཚན་གྱི་བྱས་ཉེས་ཁོངས་སུ་མི་གཏོགས། སྡེ་ཚན་གྱི་
བདག་གཉེར་དང་དོ་དམ་བྱེད་སྒོ་ལ་འབྲེལ་བ་གང་ཡང་མེད་པའི་བྱས་ཉེས་
(དཔེར་ན་བསམ་བཞིན་དུ་མི་བསད་པ་སོགས་)དེ་སྡེ་ཚན་གྱི་བྱས་ཉེས་སུ་
འགྱུར་མི་སྲིད།
(3) སྡེ་ཚན་གྱི་བྱས་ཉེས་ཀྱི་དམིགས་ཡུལ་ནི་ལས་ཁུངས་དེར་ཁྲིམས་
འགལ་གྱི་ཁེ་ཕན་བསྒྲུབ་པའི་ཆེད་དུ་ཡིན་དགོས་པར་མ་ཟད། སྡེ་ཚན་གྱིས་
བྱས་ཉེས་གསོག་པའི་བྱ་སྤྱོད་སྤེལ་བ་དེ་སྡེ་ཚན་གྱི་བྱ་བའམ་བྱེད་སྒོར་འབྲེལ་བ་
ཡོད་དགོས། ལས་ཁུངས་ལ་ཁྲིམས་མཐུན་གྱི་ཁེ་ཕན་བསྒྲུབ་པའི་བྱ་སྤྱོད་དེ་
བྱས་ཉེས་གང་ལའང་འགྱུར་མི་སྲིད་ལ། སྡེ་ཚན་གྱི་ཁོངས་མི་ཁ་ཤས་སམ་ཡང་
ན་ཉུང་ཤས་ཤིག་ལ་ཁྲིམས་འགལ་གྱི་ཁེ་ཕན་བསྒྲུབ་ཆེད་སྤེལ་བའི་བྱ་སྤྱོད་དེའང་
30



སྡེ་ཚན་གྱི་བྱས་ཉེས་མིན། །
2. སྡེ་ཚན་གྱི་བྱས་ཉེས་ཀྱི་ཉེས་དོན་འགན་འཁྲིའི་ཁྱད་ཆོས། །
(1) སྡེ་ཚན་གྱི་བྱས་ཉེས་ཀྱི་ཉེས་དོན་འགན་འཁྲི་ལ་ཚོགས་སྤྱིའི་
རང་བཞིན་ལྡན་པས། སྡེ་ཚན་གྱི་ཉེས་དོན་འགན་འཁྲི་ནི་ལས་ཁུངས་ཚོགས་
སྤྱིའི་ཉེས་དོན་འགན་འཁྲི་ཡིན་པ་ལས་ལས་ཁུངས་ནང་ཁུལ་གྱི་ཁོངས་མི་སོ་
སོའི་ཉེས་དོན་འགན་འཁྲི་མིན།
(2) སྡེ་ཚན་གྱི་བྱས་ཉེས་ཀྱི་ཉེས་དོན་འགན་འཁྲི་ལ་རང་བཞིན་
ཉིས་བརྩེགས་ལྡན་ཏེ། སྡེ་ཚན་གྱི་བྱས་ཉེས་ཡིན་ན་རྩ་དོན་སྟེང་ལས་ཁུངས་
ཚོགས་སྤྱིའི་ཉེས་དོན་འགན་འཁྲི་བདའ་འདེད་བྱེད་དགོས་པ་ལས་གཞན། ད་
དུང་ལས་ཁུངས་ལ་འགན་ཐད་ཀར་འཁུར་བའི་གཙོ་སྐྱོང་མི་སྣ་དང་ཁག་འགན་
ཐད་ཀར་འཁུར་མཁན་མི་སྣ་གཞན་དག་གི་ཉེས་དོན་འགན་འཁྲི་བདའ་འདེད་
བྱེད་དགོས། །
(3) སྡེ་ཚན་གྱི་བྱས་ཉེས་ཀྱི་ཉེས་དོན་འགན་འཁྲི་ལ་ཚད་དང་ལྡན་
ཏེ། ཕྱོགས་གཅིག་ནས་སྡེ་ཚན་ནི་བྱས་ཉེས་ཡོད་ཚད་ཀྱི་བདག་གཞིར་འགྱུར་ .
མི་སྲིད་པས། བྱས་ཉེས་ཡོད་ཚད་ཀྱི་ཉེས་དོན་འགན་འཁྲི་འཁུར་མི་དགོས།
བཅའ་ཁྲིམས་ཀྱིས་གཏན་ཁེལ་ལྟར་ན། ཉེས་ཁྲིམས་ཀྱིས་སྡེ་ཚན་གང་ཞིག་
བྱས་ཉེས་ག་གེ་མོའི་བདག་གཞི་ཡིན་པར་གཏན་ཁེལ་བྱས་རྗེས་ད་གཟོད་སྡེ་
ཚན་དེ་ཉིད་བྱས་ཉེས་གསོག་མཁན་བདག་གཞི་ཡིན་པར་ངོས་འཛིན་བྱས་ཆོག
ཕྱོགས་གཞན་ཞིག་ནས་བྱས་ཉེས་བསགས་པའི་སྡེ་ཚན་ལ་ཚད་དང་ལྡན་པའི་
ཉེས་ཆད་གཅོད་ཐབས་སྤྱོད་དགོས་ཏེ། དངུལ་ཆད་གཅོད་པ་ལས་ཉེས་ཆད་
གཞན་པ་གཅོད་ཐབས་མེད།
31



ལྔ། བྱས་ཉེས་གསོག་པའི་རང་ངོས་ཀྱི་ཆ་རྐྱེན་གཙོ་བོ།
བྱས་ཉེས་གསོག་པའི་རང་ངོས་ཀྱི་ཆ་རྐྱེན་གཙོ་བོ་ཞེས་པ་ནི། ཉེས་
ཁྲིམས་ཀྱིས་གཏན་འཁེལ་བྱས་ཤིང་བྱས་ཉེས་གསོག་པར་ངེས་པར་དུ་འཛོམས་
དགོས་པ་སྟེ། བྱས་ཉེས་གསོག་མཁན་བདག་གཞིས་གནོད་སྐྱོན་བཟོ་བའི་བྱ་
སྤྱོད་དང་གནོད་པ་བཟོས་པའི་མཇུག་འབྲས་ལ་བཟུང་བའི་སེམས་ཁམས་ཀྱི་
རྣམ་འགྱུར་ལ་ཟེར། བྱས་ཉེས་གསོག་པའི་སེམས་ཁམས་ཀྱི་རྣམ་འགྱུར་གྱི་རྩ་
བའི་ནང་དོན་ནི་བསམ་བཞིན་དུ་བྱས་པ་དང་ལས་འཛོལ་བྱུང་བ་ལས་གཞན།
ད་དུང་བྱས་ཉེས་གསོག་པའི་དམིགས་ཡུལ་དང་ཀུན་སློང་ཡང་ཡོད་པ་རེད།
(གཅིག) བསམ་བཞིན་དུ་བྱས་ཉེས་གསོག་པ།
བསམ་བཞིན་དུ་བྱས་ཉེས་གསོག་པ་ནི་རང་ཉིད་ཀྱི་བྱ་སྤྱོད་དེས་སྤྱི་
ཚོགས་ལ་གནོད་པའི་མཇུག་འབྲས་བཟོ་སྲིད་པ་ཤེས་བཞིན་དུ། མཇུག་འབྲས་
དེ་འབྱུང་བར་རེ་བའམ་དེ་ཉིད་རྒྱ་ཡན་དུ་བཏང་བའི་སེམས་ཁམས་ཀྱི་རྣམ་
འགྱུར་ལ་ཟེར། དེ་ལ་ ཐད་ཀའི་བསམ་བཞིན་དུ་བྱས་པ་དང་བརྒྱུད་པའི་
བསམ་བཞིན་དུ་བྱས་པ་གཉིས་སུ་དབྱེ་ཆོག
(གཉིས) ལས་འཛོལ་ཤོར་ཏེ་བྱས་ཉེས་གསོག་པ།
ལས་འཛོལ་ཤོར་ཏེ་བྱས་ཉེས་གསོག་པ་ནི་རང་ཉིད་ཀྱི་བྱ་སྤྱོད་དེས་སྤྱི་
ཚོགས་ལ་གནོད་པའི་མཇུག་འབྲས་བཟོ་སྲིད་པ་ཤེས་འོས་མོད། སྣང་མེད་དུ་
བཞག་སྟེ་མ་ཤེས་པའམ་ཤེས་ཀྱང་གནོད་པ་མི་འབྱུང་བའི་རང་རློམ་གྱི་སེམས་
ཁམས་ལ་ཟེར། དེ་ལ་སྣང་མེད་དུ་བཞག་སྟེ་ལས་འཛོལ་ཤོར་བ་དང་རང་རློམ་
ཐལ་དྲགས་པའི་ལས་འཛོལ་ཤོར་བ་གཉིས་སུ་དབྱེ་ཆོག
32



ཚན་པ་བཞི་བ། ཉེས་ཆད་ཀྱི་འབྲེལ་ཡོད་གོ་དོན།
གཅིག ཉེས་ཆད་དང་དེའི་དམིགས་ཡུལ།
རང་རྒྱལ་གྱི་ཉེས་ཆད་ནི་ཉེས་སྤྱོད་ཀྱིས་རྒྱལ་ཁབ་ཀྱི་ཁེ་ཕན་དང་། སྤྱི་
ཚོགས་ཀྱི་ཁེ་ཕན། སྤྱི་དམངས་ཀྱི་ཁྲིམས་མཐུན་ཁེ་དབང་བཅས་ལ་གནོད་པ་
བཟོ་བ་སྔོན་འགོག་བྱེད་ཆེད་རྒྱལ་ཁབ་ཀྱིས་གཏན་འབེབས་བྱས་པ་དང་། དེ་
ནི་མི་དམངས་ཁྲིམས་ཁང་གིས་ཉེས་དོན་བཅས་ཁྲིམས་གཞིར་བཟུང་ནས་ཉེས་
ཅན་ལ་སྤྱད་ཤིང་། འཕྲོག་ལེན་རང་བཞིན་གྱི་སྡུག་བསྔལ་གྱི་རྨང་གཞིའི་སྟེང་
ནས་ལངས་པའི་ཚ་ནན་ཆེ་ཤོས་ཀྱི་བཙན་ཐབས་ལ་ཟེར།
ཉེས་ཆད་ཀྱི་དམིགས་ཡུལ་ནི་རྒྱལ་ཁབ་ཀྱིས་ཉེས་ཆད་གཏན་འབེབས་
བྱེད་པ་དང་། བཀོལ་སྤྱོད་བྱེད་པ། ལག་བསྟར་བྱེད་པ་བཅས་ཀྱི་དམིགས་
ཡུལ་ལ་ཟེར་ཏེ། རྒྱལ་ཁབ་ཀྱི་ཉེས་དོན་བཅས་ཁྲིམས་ཀྱིས་ཉེས་ཆད་དེ་བྱས་
ཉེས་གསོག་པའི་སྣང་ཚུལ་ལ་ཁ་གཏད་འཇལ་བའི་བཙན་ཐབས་དུ་སྤྱོད་པའམ་
དེ་ཉིད་བྱེ་བྲག་ཏུ་བཀོལ་སྤྱོད་དང་ལག་བསྟར་བྱས་པར་སྔོན་དཔག་གི་འབྲས་
བུ་གྲུབ་པ་དེ་རེད།
གཉིས། ཉེས་ཆད་ཀྱི་མ་ལག
(གཅིག) ཉེས་ཆད་གཙོ་བོ།
ཉེས་ཆད་གཙོ་བོ་ནི་རང་རྐྱ་འཕེར་བའི་ངང་བཀོལ་བའི་ཉེས་ཆད་གཅོད་



ཐབས་གཙོ་བོ་ལ་ཟེར། ཁྲིམས་ཆད་གཙོ་བོ་གཅིག་པུར་སྤྱོད་པ་ལས་ཟུར་
འགེལ་གྱིས་སྤྱོད་མི་རུང་། བྱས་ཉེས་གཅིག་ལ་ཉེས་ཆད་གཙོ་བོ་གཅིག་སྤྱོད་པ་
ལས་མཉམ་དུ་ཉེས་ཆད་གཙོ་བོ་གཉིས་ཀྱི་ཡན་སྤྱོད་མི་རུང་། ཉེས་ཆད་གཙོ་བོ་
ནི་ཉེས་ཆད་གཅོད་ཐབས་གཙོ་བོ་ཡིན་པས་ཉེས་ཆད་གཙོ་བོ་དེ་ཟུར་འགེལ་
ཉེས་ཆད་ལས་མང་དགོས། ཉེས་ཁྲིམས་ཀྱི་དོན་ཚན33པའི་གཏན་འཁེལ་
ལྟར་ན་ཉེས་ཆད་གཙོ་བོ་ལ་རྩིས་སྤྲོད་དོ་དམ་དང་། བཙན་ཉར་ལས་བསྐུལ།
དུས་བཙོན། ཚེ་བཙོན། སྲོག་ཁྲིམས་བཅས་འདུ།
(1) རྩིས་སྤྲོད་དོ་དམ། འདི་ནི་ཉེས་ཅན་བཙོན་འཇུག་མི་བྱེད་
མོད། འོན་ཀྱང་དེའི་རང་དབང་ངེས་ཅན་ཞིག་ཚོད་འཛིན་བྱས་ཏེ་སྤྱི་བདེ་ལས་
ཁུངས་ཀྱིས་ལག་བསྟར་བྱེད་པ་དང་མང་ཚོགས་ཀྱིས་ལྟ་སྐུལ་བྱས་ཏེ་བསྒྱུར་
བཀོད་བྱེད་པའི་ཉེས་ཆད་གཅོད་ཐབས་ཤིག་རེད། རྩིས་སྤྲོད་དོ་དམ་ནི་རང་
རྒྱལ་ལ་དམིགས་བསལ་དུ་ཡོད་པའི་ཉེས་ཆད་ཡང་མོ་ཞིག་ཡིན།
(2) བཙན་ཉར་ལས་སྐུལ། འདི་ནི་དུས་ཡུན་ཐུང་ངུའི་ནང་ཉེས་
ཅན་གྱི་རང་དབང་མེད་པར་བཟོས་ཤིང་། ས་གནས་དེར་ལག་བསྟར་བྱེད་པ་
དང་མཉམ་དུ་ངལ་རྩོལ་བསྒྱུར་བཀོད་བྱེད་པའི་ཉེས་ཆད་གཅོད་ཐབས་ཤིག་
རེད། །
(3) དུས་བཙོན། འདི་ནི་ཉེས་ཅན་གྱི་དུས་ཡུན་ངེས་ཅན་ཞིག་གི་
རང་དབང་མེད་པར་བཟོས་ཏེ། བཙན་ཤེད་ཀྱིས་ངལ་རྩོལ་བསྒྱུར་བཀོད་བྱེད་
པའི་ཉེས་ཆད་གཅོད་ཐབས་ཤིག་རེད། །
(4） ཚེ་བཙོན། འདི་ནི་ཉེས་ཅན་གྱི་མི་ཚེ་གང་བོའི་རང་དབང་མེད་
པར་བཟོས་ཏེ། བཙན་ཤེད་ཀྱིས་ངལ་རྩོལ་བསྒྱུར་བཀོད་བྱེད་པའི་ཉེས་ཆད་
གཅོད་ཐབས་ཤིག་རེད།
(5) སྲོག་ཁྲིམས། འདི་ནི་ཉེས་ཅན་གྱི་ཚེ་སྲོག་གཅོད་པའི་ཉེས་ ་



ཆད་གཅོད་ཐབས་ཤིག་ཡིན་ལ། འདིར་འཕྲལ་མར་ལག་བསྟར་བྱེད་པ་དང་ལོ་
གཉིས་ཕྱིར་འགྱངས་བྱས་ནས་ལག་བསྟར་བྱེད་པ་རིགས་གཉིས་ཡོད།
(གཉིས) ཟུར་འགེལ་ཉེས་ཆད། །
ཟུར་འགེལ་ཉེས་ཆད་ནི་” ཉེས་ཆད་གཙོ་བོར་ཁ་གསབ་བྱས་ཏེ་སྤྱོད་
པའི་ཉེས་ཆད་གཅོད་ཐབས་ལ་ཟེར། ཟུར་འགེལ་ཉེས་ཆད་ནི་ཉེས་ཆད་གཙོ་
བོར་ཁ་གསབ་ཀྱིས་སྤྱོད་ཆོག་ལ་དེ་ཉིད་གཅིག་པུར་ཡང་སྤྱོད་ཆོག ཉེས་ཁྲིམས་
ཀྱི་དོན་ཚན34པའི་ནང་དངུལ་ཆད་དང་ཆབ་སྲིད་ཀྱི་དབང་ཆ་བཙན་འཕྲོག་
བྱེད་པ། རྒྱུ་ནོར་གཞུང་བཞེས་བྱེད་པ་བཅས་ཀྱི་ཟུར་འགེལ་ཉེས་ཆད་རིགས་
གསུམ་གཏན་ཁེལ་བྱས་ཡོད་ལ། དོན་ཚན35བའི་ནང་བྱས་ཉེས་བསགས་
པའི་རྒྱལ་ ཕྱིའི་མི་སྣ་ས་ཁོངས་ལས་ ཕྱིར་འབུད་པའི་ཟུར་སྣོན་གྱི་ཉེས་ཆད་
གཏན་འཁེལ་བྱས་ཡོད། །
(1)	དངུལ་ཆད། འདི་ནི་མི་དམངས་ཁྲིམས་ཁང་གིས་ཉེས་ཅན་
གྱིས་རྒྱལ་ཁབ་ལ་དངུལ་གྲངས་ངེས་ཅན་ཞིག་སྤྲོད་པར་ཐག་བཅད་པའི་ཉེས་
ཆད་གཅོད་ཐབས་ཤིག་རེད། །
(2) ཆབ་སྲིད་ཀྱི་དབང་ཆ་མེད་པར་བཟོ་བ། འདི་ནི་ཉེས་ཅན་རྒྱལ་
ཁབ་ཀྱི་བྱ་གཞག་དོ་དམ་བྱེད་པ་དང་ཆབ་སྲིད་ཀྱི་བྱེད་སྒོ་ལ་ཞུགས་པའི་དབང་
ཆ་མེད་པར་བཟོ་བའི་ཉེས་ཆད་གཅོད་ཐབས་ཤིག་རེད། །
(3) རྒྱུ་ནོར་གཞུང་བཞེས་བྱེད་པ། འདི་ནི་ཉེས་ཅན་གྱི་རྒྱུ་ནོར་
ཡོད་ཚད་ཀྱི་ཁག་གཅིག་གམ་ཡང་ན་ཡོད་ཚད་བཙན་དབང་གིས་རིན་གོང་མེད་
པར་རྒྱལ་ཁབ་ལ་དབང་བར་བྱེད་པའི་ཉེས་ཆད་གཅོད་ཐབས་ཤིག་རེད། །
(4) ས་ཁོངས་ལས་ཕྱིར་འབུད་པ། འདི་ནི་བྱས་ཉེས་བསགས་པའི་
རྒྱལ་ཕྱིའི་མི་ཀྲུང་གོའི་རྒྱལ་ཁོངས་ལས་བཙན་གྱིས་ཕྱིར་སྐྱོད་པའི་ཉེས་ཆད་
གཅོད་ཐབས་ཤིག་རེད།
35



གསུམ། བྱས་ཉེས་ཚད་འབེབས་ཀྱི་རྩ་དོན།
བྱས་ཉེས་ཚད་འབེབས་ཀྱི་རྩ་དོན་ནི་བྱས་ཉེས་ཀྱི་དོན་དངོས་གཞིར་
བཟུང་ཞིང་ཉེས་དོན་བཅའ་ཁྲིམས་ཚད་གཞིར་འཛིན་པ་དེ་རེད།
(གཅིག) བྱས་ཉེས་ཀྱི་དོན་དངོས་གཞིར་འཛིན་པ། །
བྱས་ཉེས་ཀྱི་དོན་དངོས་གཞིར་འཛིན་པ་ཞེས་པ་ནི་བྱས་ཉེས་ཀྱི་དོན་
དངོས་ཏེ་བྱས་ཉེས་ཀྱི་ངོ་བོ་དང་གནས་ཚུལ། སྤྱི་ཚོགས་ལ་གནོད་པ་ཐེབས་
ཚད་བཅས་གཞིར་འཛིན་པ་ལ་ཟེར། རྩ་དོན་འདི་ཁྱོན་ཡོངས་ནས་དོན་འཁྱོལ་
བྱེད་དགོས་ཚེ་བྱས་ཉེས་ཀྱི་དོན་དངོས་ནན་ཏན་གྱིས་རྩད་གཅོད་པ། བྱས་
ཉེས་ཀྱི་ངོ་བོ་ངེས་གཏན་གསལ་བོ་བྱེད་པ། བྱས་ཉེས་ཀྱི་གནས་ཚུལ་ཕྱོགས་
ཡོངས་ནས་རྒྱུས་ལོན་བྱེད་པ། བྱས་ཉེས་ཀྱི་སྤྱི་ཚོགས་ལ་གནོད་པ་ཐེབས་ཚད་
ལ་ཕྱོགས་བསྡུས་ཀྱིས་གདེང་འཇོག་བྱེད་པ་བཅས་ངེས་པར་དུ་བསྒྲུབ་དགོས།
(གཉིས) ཉེས་དོན་བཅའ་ཁྲིམས་ཚད་གཞིར་འཛིན་པ། །
བྱས་ཉེས་ཀྱི་དོན་དངོས་དང་ངོ་བོ། གནས་ཚུལ། གནོད་པ་ཐེབས་
ཚད་བཅས་གསལ་བོར་ཤེས་པ་ཙམ་གྱིས་བྱས་ཉེས་ཚད་འབེབས་འོས་འཚམ་
ཡོང་ངེས་པས་མ་ཁྱབ། བྱས་ཉེས་ཚད་འབེབས་འོས་འཚམ་ཡོང་དགོས་ན་
ངེས་པར་དུ་ཉེས་དོན་བཅའ་ཁྲིམས་ཚད་གཞིར་འཛིན་དགོས་ཏེ། ངེས་པར་དུ་
ཉེས་ཁྲིམས་ཀྱིས་ཉེས་ཆད་གཅོད་ཐབས་སོ་སོའི་བེད་སྤྱོད་ཀྱི་དབང་མཚམས་
དང་བེད་སྤྱོད་ཀྱི་ཆ་རྐྱེན་ཀྱི་གཏན་ཁེལ་ལྟར་ཉེས་ཆད་ཚད་འབེབས་བྱེད་དགོས།
ངེས་པར་དུ་ཉེས་ཁྲིམས་ཀྱིས་ཉེས་ཆད་ཚད་འབེབས་ལམ་ལུགས་སྐོར་གྱི་གཏན་
ཁེལ་ལྟར་ཉེས་ཆད་ཚད་འབེབས་བྱེད་དགོས། ངེས་པར་དུ་ཉེས་ཁྲིམས་ཀྱིས་
བྱས་ཉེས་ཚད་འབེབས་ཀྱི་གནས་ཚུལ་སོ་སོའི་བེད་སྤྱོད་ཀྱི་རྩ་དོན་ལྟར་ཉེས་
36



ཆད་ཚད་འབེབས་བྱེད་དགོས། ངེས་པར་དུ་ཉེས་ཁྲིམས་ཀྱི་ཞིབ་གསལ་དོན་
ཚན་གྱིས་གཏན་ཁེལ་བྱས་པའི་ཁྲིམས་བཀོད་ཀྱི་བྱས་ཉེས་ལྟར་ཉེས་ཆད་ཚད་
འབེབས་བྱེད་དགོས།
བཞི བྱས་ཉེས་རིམ་པར་གསོག་པ།
བྱས་ཉེས་རིམ་པར་གསོག་པ་ནི་ཉེས་ཆད་ངེས་ཅན་ཞིག་བཅད་ཟིན་
པའི་ཉེས་ཅན་གྱིས་ཉེས་ཆད་འཁུར་བའི་དུས་ཚད་ཐིམ་རྗེས་སམ་བཙོན་གྲོལ་
བཏང་རྗེས། ཁྲིམས་བཀོད་ཀྱི་དུས་ཡུན་ནང་ཡང་བསྐྱར་བྱས་ཉེས་ངེས་ཅན་
ཞིག་བསགས་པའི་གནས་ཚུལ་ལ་ཟེར། བྱས་ཉེས་རིམ་པར་གསོག་པ་ལ་སྤྱིར་
བཏང་བ་དང་དམིགས་བསལ་ཅན་གཉིས་སུ་དབྱེ་ཡོད་ཀྱང་དེ་གཉིས་ཀྱི་བཅའ་
ཁྲིམས་ཀྱི་མཇུག་འབྲས་འདྲ་མཚུངས་ཡིན། (གཅིག) བྱས་ཉེས་རིམ་པར་
གསོག་པ་སྤྱིར་བཏང་བ།
དུས་བཙོན་འཇུག་ཡན་གྱི་ཉེས་ཆད་བཅད་པའི་ཉེས་ཅན་གྱིས་ཉེས་
ཆད་འཁུར་བའི་དུས་ཚད་ཐིམ་རྗེས་སམ་བཙོན་གྲོལ་བཏང་རྗེས་ཀྱི་ལོ་ལྔའི་ནང་
ཚུན་དུ་ཡང་བསྐྱར་དུས་བཙོན་ཡན་གྱི་ཉེས་ཆད་གཅོད་འོས་པའི་བྱས་ཉེས་
བསགས་པ་ནི་བྱས་ཉེས་རིམ་པར་གསོག་པ་ཡིན། བྱས་ཉེས་རིམ་པར་གསོག་
པ་ལ་ཉེས་ཆད་ལྕི་མོ་གཅོད་དགོས་མོད་ལས་འཛོལ་བྱས་ཉེས་དེར་མི་གཏོགས།
བྱས་ཉེས་རིམ་པར་གསོག་པན་སྤྱིར་བཏང་བ་ནི་འདི་ལྟ་སྟེ། (1) བྱས་
ཉེས་སྔོན་མ་དང་རྗེས་མ་གཉིས་ཀ་ངེས་པར་དུ་བསམ་བཞིན་དུ་བྱས་ཉེས་
བསགས་པ་ཡིན་དགོས། གལ་ཏེ་བྱས་ཉེས་སྔ་གཞུག་གཉིས་ཀའམ་ཅིག་ཤོས་
ལས་འཛོལ་བྱས་ཉེས་ཡིན་ཚེ་བྱས་ཉེས་རིམ་པར་གསོག་མཁན་དུ་མི་གཏོགས།
(2) བྱས་ཉེས་སྔོན་མ་དེར་དུས་བཙོན་ཡན་གྱི་ཉེས་ཆད་བཅད་ཚེ་བྱས་ཉེས་



རྗེས་མ་དེ་ལའང་དུས་བཙོན་ཡན་གྱི་ཉེས་ཆད་གཅོད་དགོས། (3） བྱས་
ཉེས་རྗེས་མ་དེ་ངེས་པར་དུ་བྱས་ཉེས་སྔོན་མ་ལ་ཉེས་ཆད་འཁུར་བའི་དུས་ཚད་
ཐིམ་རྗེས་སམ་བཙོན་གྲོལ་བཏང་རྗེས་ཀྱི་ལོ་ལྔའི་ནང་ཚུན་དུ་བྱུང་བ་ཡིན་
དགོས།
(གཉིས)བྱས་ཉེས་རིམ་པར་གསོག་པ་དམིགས་བསལ་ཅན།
རྒྱལ་ཁབ་ཀྱི་བདེ་འཇགས་ལ་གནོད་པ་བསྐྱལ་བའི་ཉེས་ཅན་གྱིས་ཉེས་
ཆད་འཁུར་བའི་དུས་ཚད་ཐིམ་རྗེས་སམ་བཙོན་གྲོལ་བཏང་རྗེས་ག་དུས་ཡིན་
ནའང་སླར་ཡང་རྒྱལ་ཁབ་ཀྱི་བདེ་འཇགས་ལ་གནོད་པ་སྐྱེལ་བའི་བྱས་ཉེས་
བསགས་ཚེ་བྱས་ཉེས་རིམ་པར་གསོག་མཁན་ལྟར་ཐག་གཅོད་བྱེད་དགོས།
བྱས་ཉེས་རིམ་པར་གསོག་མཁན་འདིའི་རིགས་ལ་ཉེས་ཆད་ལྕི་མོ་ གཅོད་
དགོས། བྱས་ཉེས་རིམ་པར་གསོག་པ་ས་བསལ་ཅན་ནི་འདི་ལྟ་སྟེ། (1)
བྱས་ཉེས་སྔོན་མ་དང་རྗེས་མ་ཡོད་ཚད་ངེས་པར་དུ་རྒྱལ་ཁབ་ཀྱི་བདེ་འཇགས་
ལ་གནོད་པ་བསྐྱལ་བའི་བྱས་ཉེས་ཡིན་དགོས། (2) ཉེས་ཅན་གྱིས་ཉེས་
ཆད་འཁུར་བའི་དུས་ཚད་ཐིམ་རྗེས་སམ་བཙོན་གྲོལ་བཏང་རྗེས་ཡང་བསྐྱར་
བྱས་ཉེས་བསགས་པ་ཡིན་དགོས།
ལྔ། རང་ཉེས་རང་ཞུ།
ཉེས་ཁྲིམས་ཀྱིས་གཏན་ཁེལ་བྱས་པའི་རང་ཉེས་རང་ཞུའི་ལམ་ལུགས་
ནི་བྱས་ཉེས་གང་ལའང་སྤྱོད་ཆོག་ཅིང་དེའི་དམིགས་ཡུལ་ནི་ཉེས་ཅན་གྱིས་རང་
འགུལ་གྱིས་བྱས་ཉེས་རང་ཞུ་དང་སྔར་འགྱོད་ཕྱི་འདོམས་བྱས་ཏེ་མུ་མཐུད་དུ་
བྱས་ཉེས་མི་གསོག་པར་སྐུལ་མ་གཏོང་བ་ཡིན་ལ། དུས་མཚུངས་སུ་གྱོད་གཞི་
དུས་ལྟར་དུ་རྩད་གཅོད་དང་འདྲི་གཅོད་བྱེད་པར་ཡང་ཕན་པ་ཡོད། རང་ཉེས་
38



རང་ཞུ་ལ་སྤྱིར་བཏང་བ་དང་ཁྱད་པར་ཅན་གྱི་རིགས་གཉིས་སུ་དབྱེ་ཆོག
(གཅིག) སྤྱིར་བཏང་གི་རང་ཉེས་རང་ཞུ། །
སྤྱིར་བཏང་གི་རང་ཉེས་རང་ཞུ་ནི་བྱས་ཉེས་བསགས་རྗེས་དོགས་ཡོད་
ཉེས་ཅན་གྱིས་རང་འགུལ་གྱིས་མགོ་བསྒུར་ཏེ་རང་ཉིད་ཀྱི་བྱས་ཉེས་དྲང་མོར་
བཤད་པའི་བྱ་སྤྱོད་ལ་ཟེར། སྤྱིར་བཏང་གི་རང་ཉེས་རང་ཞུ་ནི་འདི་ལྟ་སྟེ།
(1) བྱས་ཉེས་བསགས་རྗེས་རང་འགུལ་གྱིས་མགོ་བསྐུར་བ། (2)
རང་ཉིད་ཀྱི་བྱས་ཉེས་དྲང་མོར་བཤད་པ།
(གཉིས) ཁྱད་པར་ཅན་གྱི་རང་ཉེས་རང་ཞུ།
ཁྱད་པར་ཅན་གྱི་རང་ཉེས་རང་ཞུ་ནི་བཙན་ཤེད་ཀྱི་བྱེད་ཐབས་སྤྱད་
པའི་དོགས་ཡོད་ཉེས་ཅན་དང་ཞུ་སྦྱོར་ཕྱི་མ། ཁྲིམས་འཁུར་བཞིན་པའི་ཉེས་
ཅན་བཅས་ཀྱིས་ཁྲིམས་འཛིན་སྡེ་ཁག་གིས་ད་དུང་རྒྱུས་ལོན་བྱས་མེད་པའི་
རང་ཉིད་ཀྱི་བྱས་ཉེས་གཞན་དག་དྲང་མོར་བཤད་པའི་བྱ་སྤྱོད་ལ་ཟེར།
དྲུག བྱས་རྗེས་འཇོག་པ།
བྱས་རྗེས་འཇོག་པ་ལ་སྤྱིར་བཏང་བ་དང་ཁྱད་པར་ཅན་གཉིས་སུ་དབྱེ་
ཡོད། །
(གཅིག) སྤྱིར་བཏང་གི་བྱས་རྗེས།
སྤྱིར་བཏང་གི་བྱས་རྗེས་བཞག་པའི་མཚོན་ཚུལ་གཙོ་བོ་ནི། ཉེས་ཅན་
འཛིན་བཟུང་བྱས་ཏེ་གྱོད་དོན་ཐོ་འགོད་བྱས་རྗེས་དེས་མི་གཞན་པའི་བྱས་ཉེས་
ཐེར་འདོན་བྱས་པར་ཟེར། དེའི་ནང་། མཉམ་དུ་བྱས་ཉེས་བསགས་པའི་
གྱོད་དོན་ཁྲོད་ཀྱི་དོགས་ཡོད་ཉེས་ཅན་གྱིས་ཉེས་ཅན་ལག་འབྲེལ་གྱིས་མཉམ་
དུ་བྱས་ཉེས་བསགས་པ་ལས་གཞན་པའི་བྱས་ཉེས་དག་ཐེར་འདོན་བྱས་པའང་



བྱས་པ།
ལྔ་པ་བཅས་སར་ཀྱི་བྱས་ར་མཚོན་ཚུལ་
ཚུད། དེར་ཞིབ་བཤེར་བྱས་རྗེས་འཛོལ་མེད་ར་སྤྲོད་བྱུང་བ་དང༌། གྱོད་དོན་ .
གཞན་པ་རྩད་ཞིབ་བྱེད་པའི་ཁུངས་སྣེ་གལ་ཆེན་འདོན་སྤྲོད་བྱས་ཤིང་ཞིབ་
བཤེར་བྱས་རྗེས་འཛོལ་མེད་ར་སྤྲོད་བྱུང་བ། མི་གཞན་པའི་བྱས་ཉེས་སྤྱོད་
བཀག་འགོག་བྱེད་པ། ཁྲིམས་འཛིན་སྡེ་ཁག་ལ་རམ་འདེགས་བྱས་ཏེ་དོགས་
ཡོད་ཉེས་ཅན་གཞན་དག (ཉེས་ཅན་ལག་འབྲེལ་ཡང་འདུ) འཛིན་བཟུང་
བྱས་པ། རྒྱལ་ཁབ་དང་སྤྱི་ཚོགས་ལ་ཕན་པའི་འབུར་ཐོན་གྱི་མཚོན་རྟགས་
གཞན་དག་ཡོད་པ་བཅས་སོ།།
(གཉིས) ཁྱད་པར་ཅན་གྱི་བྱས་རྗེས། །
ཁྱད་པར་ཅན་གྱི་བྱས་རྗེས་བཞག་པའི་མཚོན་ཚུལ་གཙོ་བོ་ནི། ཉེས་
ཅན་གྱིས་མི་གཞན་པའི་བྱས་ཉེས་ཆེ་གྲས་ཐེར་འདོན་བྱས་ཤིང་ཞིབ་བཤེར་བྱས་
རྗེས་འཛོལ་མེད་ར་སྤྲོད་བྱུང་བ། ཚབས་ཆེའི་གྱོད་དོན་རྩད་ཞིབ་བྱེད་པར་
ཁུངས་སྣེ་གལ་ཆེན་འདོན་སྤྲོད་བྱས་ཤིང་ཞིབ་བཤེར་བྱས་རྗེས་འཛོལ་མེད་ར་
སྤྲོད་བྱུང་བ། མི་གཞན་པའི་ཚབས་ཆེའི་བྱས་ཉེས་གསོག་པའི་བྱ་འགུལ་བཀག་
འགོག་བྱས་པ། ཁྲིམས་འཛིན་སྡེ་ཁག་ལ་རམ་འདེགས་བྱས་ཏེ་ཚབས་ཆེའི་
དོགས་ཡོད་ཉེས་ཅན་གཞན་དག ( ཉེས་ཅན་ལག་འབྲེལ་ཡང་འདུ)འཛིན་
བཟུང་བྱས་པ། རྒྱལ་ཁབ་དང་སྤྱི་ཚོགས་ཀྱི་བདེ་འཇགས་ལ་ཁྱད་པར་ཅན་གྱི་
བྱས་རྗེས་གཞན་དག་ཡོད་པ་བཅས་སོ།།
བྱས་ཉེས་གསོག་མཁན་གྱིས་བྱས་རྗེས་བཞག་ཚེ་ཆད་པ་བཅའ་ཡང་
བཏང་ནས་གཅོད་ཆོག་པ་དང་། བྱས་རྗེས་ཁྱད་པར་ཅན་བཞག་ཚེ་ཆད་པ་
ཡང་དུ་གཏོང་བའམ་རྩ་ཝང་བཏང་ཆོག བྱས་ཉེས་བསགས་རྗེས་མགོ་བསྒྱུར་
བར་མ་ཟད་བྱས་རྗེས་ཁྱད་པར་ཅན་འཇོག་མཁན་ལ་ཆད་པ་བཅའ་ཡང་གཏོང་
བའམ་རྩ་ཡང་དུ་གཏོང་དགོས།
40



བདུན། ཉེས་ཆད་ཕྱིར་འགྱངས།
(གཅིག) ཉེས་ཆད་ཕྱིར་འགྱངས་ཀྱི་གོ་དོན།
ཁྲིམས་ཆད་ཕྱིར་འགྱངས་ནི་བཙན་ཉར་ལས་སྐུལ་དང་མན་གྱི་དུས་
བཙོན་ལོ་གསུམ་མན་གྱི་ཉེས་ཆད་ཕོག་པའི་ཉེས་ཅན་ལ་དེའི་བྱས་ཉེས་ཀྱི་ཆེ་
ཆུང་དང་བྱས་ཉེས་འགྱོད་བཤགས་བྱས་ཚུལ་ ལ་ གཞིགས་ཏེ་། གལ་སྲིད་
གནས་སྐབས་སུ་ཉེས་ཆད་ཕྱིར་འགྱངས་བྱས་ན་དེས་དངོས་གནས་སྤྱི་ཚོགས་
ལ་གནོད་འཚེ་མི་གཏོང་ཚེ། ཚོད་བགམ་གྱི་དུས་ཡུན་ངེས་ཅན་ཞིག་གཏན་
ཁེལ་བྱས་ཏེ་གནས་སྐབས་སུ་ཉེས་ཆད་ཕྱིར་འགྱངས་བྱེད་པ་མ་ཟད། ཚོད་
བགམ་གྱི་དུས་ཡུན་ནང་བྱས་ཉེས་གསོག་མཁན་གྱིས་གལ་ཏེ་ཆ་རྐྱེན་ངེས་ཅན་
ཞིག་བརྩི་སྲུང་བྱས་ཚེ་སྔར་བཅད་ཉེས་ཆད་དེ་ལག་བསྟར་བྱེད་མི་དགོས་པའི་
ལམ་ལུགས་ལ་ཟེར། ཉེས་ཆད་ཕྱིར་འགྱངས་ནི་ཉེས་ཆད་ངེས་ཅན་ཞིག་བཅད་
ཀྱང་གནས་སྐབས་སུ་འཁུར་མི་དགོས་མོད། འོན་ཀྱང་དུས་ཡུན་ངེས་ཅན་ནང་
འཁུར་དགོས་པརར་སོར་འཇོག་བྱེད་དགོས་ཀྱང་སྲིད། དེ་ནི་རང་ཚུགས་ཀྱི་
ཉེས་ཆད་ཅིག་མ་རེད། །
(གཉིས) ཉེས་ཆད་ཕྱིར་འགྱངས་སྤྱད་འཐུས་པའི་ཆ་རྐྱེན།
(1) ཉེས་ཆད་ཕྱིར་འགྱངས་བྱེད་པ་ནི་ལས་ཉར་བཙན་སྐུལ་བྱས་
པའམ་དུས་བོན་ལོ་གསུམ་མན་གྱི་ཉེས་ཆད་ཕོག་པའི་ཉེས་ཅན་ཁོ་ནར་སྤྱད་
འཐུས། (2) བྱས་ཉེས་གསོག་མཁན་གྱི་བྱས་ཉེས་ཀྱི་ཆེ་ཆུང་དང་བྱས་ཉེས་
འགྱོད་བཤགས་བྱས་ཚུལ་ལ་གཞིགས་ན་དེ་ལ་ཉེས་ཆད་ཕྱིར་འགྱངས་བྱས་པས་
སྤྱི་ཚོགས་ལ་དངོས་གནས་གནོད་འཚེ་མི་སྐྱེལ་བ་ཡིན་དགོས་པ་ལས། ལས་
ཉར་བཙན་སྐུལ་བྱས་པའམ་དུས་བཙོན་ལོ་གསུམ་གྱི་མན་གྱི་བྱས་ཉེས་གསོག་
མཁན་ཚང་མར་ཉེས་ཆད་ཕྱིར་འགྱངས་སྤྱོད་ཆོག་པ་མ་ཡིན། ཉེས་ཆད་ཕྱིར་
41



འགྱངས་བྱེད་པའི་དངོས་གཞིའི་ཆ་རྐྱེན་ནི་གནས་སྐབས་སུ་སྔར་བཅད་ཉེས་
ཆད་འཁུར་དུ་མ་བཅུག་ན་ཡང་བྱས་ཉེས་གསོག་མཁན་གྱིས་སྤྱི་ཚོགས་ལ་
དངོས་གནས་གནོད་འཚེ་མི་བཟོ་བ་ཡིན་དགོས། བྱས་ཉེས་གསོག་མཁན་
གྱིས་དངོས་གནས་སྤྱི་ཚོགས་ལ་གནོད་འཚེ་མི་བཟོ་བའི་བརྡར་ཤ་གཅོད་ཐབས་
ནི་བྱས་ཉེས་གསོག་མཁན་གྱི་བྱས་ཉེས་ ཀྱི་ཆེ་ ཆུང་དང་བྱས་ཉེས་འགྱོད་
བཤགས་བུས་ཚུལ་ལྟ་དགོས། (3) བྱས་ཉེས་རིམ་པར་གསོག་པ་གཏན་
ནས་ཡིན་མི་རུང་ཞིང་དེར་ཉེས་ཆད་ཕྱིར་འགྱངས་སྤྱད་མི་འཐུས།
བརྒྱད། ཉེས་ཆད་བཅའ་ཡང་དུ་གཏོང་བ་དང་
ཚོད་བགམ་གློད་འགྲོལ།
(གཅིག) ཉེས་ཆད་ཇེ་ཡང་དུ་གཏོང་བ།
1. ཉེས་ཆད་བཅའ་ཡང་དུ་གཏོང་བའི་གོ་དོན།
ཁྲིམས་ཆད་ཇེ་ཡང་དུ་གཏོང་བ་ནི་ཉེས་ཆད་འཁུར་བའི་རིང་ལ་གལ་ཏེ་
རྩིས་སྤྲོད་དོ་དམ་དང་། བཙན་ཉར་ལས་བསྐུལ། དུས་བཙོན། ཚེ་བཙོན་
བཅས་ཀྱི་ཉེས་ཆད་གང་རུང་ཕོག་པའི་ཉེས་ཅན་གྱིས་ནན་ཏན་གྱིས་བཙོན་ཁང་
གི་སྒྲིག་ལམ་ལ་བརྩི་སྲུང་དང་ སློབ་གསོ་བསྒྱུར་བཀོད་དང་ དུ་བླངས་ནས།
དངོས་གནས་སྔ་འགྱོད་ཕྱི་འདོམས་བྱེད་རིགས་སམ་བྱས་རྗེས་འཇོག་པའི་སྤྱོད་
ཚུལ་ཡོད་ན་ཉེས་ཆད་བཅའ་ཡང་དུ་འོས་འཚམས་བཏང་ཆོག་པའི་ལམ་ལུགས་
ལ་ཟེར། །
2. ཉེས་ཆད་བཅའ་ཡང་དུ་གཏོང་བའི་ཆ་རྐྱེན།
ཉེས་ཁྲིམས་ཀྱི་དོན་ཚན78པའི་གཏན་ཁེལ་ལྟར་ན་ཉེས་ཆད་བཅའ་
ཡང་དུ་གཏོང་བར་ངེས་པར་དུ་གཞི་རྩའི་ཆ་རྐྱེན་གཉིས་ལྡན་དགོས་ཏེ།



(1) སྔོན་འགྲོའི་ཆ་རྐྱེན། རྩིས་སྤྲོད་དོ་དམ་དང་། བཙན་ཉར་
ལས་བསྐུལ། དུས་བཙོན། ཚེ་བཙོན་བཅས་ཀྱི་ཉེས་ཆད་གང་རུང་ཕོག་པའི་
ཉེས་ཅན་ཁོ་ནར་ཉེས་ཆད་བཅའ་ཡང་དུ་གཏོང་ཆོག འདི་ནི་ཉེས་ཆད་བཅའ་
ཡང་དུ་གཏོང་ཆོག་པ་དང་ཉེས་ཆད་བཅའ་ཡང་དུ་གཏོང་འོས་པའི་ཐུན་མོང་གི་
སྔོན་འགྲོའི་ཆ་རྐྱེན་རེད། འདིར་ཉེས་ཆད་ཀྱི་རིགས་སྣའི་ཚད་བཀག་ཡོད་པ་
མ་གཏོགས་ཉེས་ཆད་ཀྱི་དུས་ཡུན་དང་བྱས་ཉེས་ཀྱི་ངོ་བོའི་ཚད་བཀག་མེད།
(2) དངོས་གཞིའི་ཆ་རྐྱེན། ཉེས་ཆད་བཅའ་ཡང་དུ་གཏོང་ཆོག་
པའི་ཆ་རྐྱེན་ངོ་མ་ནི། བྱས་ཉེས་གསོག་མཁན་གྱིས་ཉེས་ཆད་འཁུར་བའི་རིང་
ནན་ཏན་གྱིས་བཙོན་ཁང་གི་སྒྲིག་ལམ་ལ་བརྩི་སྲུང་དང་སློབ་གསོ་བསྒྱུར་བཀོད་
དང་དུ་བླངས་ནས། དངོས་གནས་སྔ་འགྱོད་ཕྱི་འདོམས་བྱེད་རིགས་སམ་
བྱས་རྗེས་འཇོག་པའི་སྤྱོད་ཚུལ་ཡོད་པ་དེ་ཡིན ཉེས་ཆད་བཅའ་ཡང་དུ་གཏོང་
འོས་པའི་དངོས་གཞིའི་ཆ་རྐྱེན་ནི། བྱས་ཉེས་གསོག་མཁན་ལ་ཉེས་ཆད་འཁུར་
རིང་བྱས་རྗེས་ཁྱད་པར་ཅན་བཞག་པའི་མཚོན་རྟགས་ཡོད་པའོ།།
(གཉིས) ཚོད་བགམ་གློད་འགྲོལ། །
1. ཚོད་བགམ་གློད་འགྲོལ་གྱི་གོ་དོན། །
ཚོད་བགམ་གློད་འགྲོལ་ཞེས་པ་ནི་དུས་བཙོན་དང་ཚེ་བཙོན་གྱི་ཉེས་
ཆད་ཕོག་ཡོད་པའི་བྱས་ཉེས་ཅན་ཁག་ཅིག་གིས་ཉེས་ཆད་ངེས་ཅན་ཞིག་ཁུར་
རྗེས། དངོས་གནས་སྔ་འགྱོད་ཕྱི་འདོམས་ཀྱི་མཚོན་རྟགས་ཡོད་ཅིང་སྤྱི་ཚོགས་
ལ་གནོད་འཚེ་མི་བཟོ་ཚེ། ཆ་རྐྱེན་ཟུར་བཞག་བྱས་ཏེ་དུས་སྔ་སྣུར་གྱིས་བཙོན་
གྲོལ་གཏོང་བའི་ལམ་ལུགས་ལ་ཟེར།
2. ཚོད་བགམ་གློད་འགྲོལ་གཏོང་བའི་ཆ་རྐྱེན།
(1) སྔོན་འགྲོའི་ཆ་རྐྱེན། དུས་བཙོན་དང་ཚེ་བཙོན་གྱི་ཉེས་ཕོག་
ཡོད་པའི་ཉེས་ཅན་ཁོ་ནར་སྤྱོད་པ་ལས། ཉེས་ཆད་གཞན་དག་ཕོག་པའི་ཉེས་
43



ཅན་རྣམས་ཚོད་བགམ་གློད་འགྲོལ་གཏོང་མི་ཆོག །
(2) ཉེས་ཆད་འཁུར་ཡུན་གྱི་ཆ་རྐྱེན། ཚོད་བགམ་གློད་འགྲོལ་
གཏོང་བ་ནི་ཉེས་ཆད་ཁག་ཅིག་ཁུར་ཟིན་པའི་ཉེས་ཅན་ཁོ་ནར་སྤྱད་འཐུས་པ་
ཡིན། ཉེས་ཁྲིམས་ཀྱི་དོན་ཚན81པའི་གཏན་ཁེལ་ལྟར་ན། དུས་བཙོན་གྱི་
ཉེས་ཆད་ཕོག་པའི་ཉེས་ཅན་གྱིས་སྔར་བཅད་ཉེས་ཆད་འཁུར་བའི་ཡུན་ཚད་
ཕྱེད་ཆ་ཡན་ཁུར་ཟིན་པ་དང་། ཚེ་བཙོན་གྱི་ཉེས་ཆད་ཕོག་པའི་ཉེས་ཅན་གྱིས་
དོན་དངོས་ཐོག་ཉེས་ཆད་ལོ་བཅུ་ཡན་ཁུར་ཟིན་ན་གཞི་ནས་ཚོད་བགམ་གློད་
འགྲོལ་གཏོང་ཆོག་པ་ཡིན། ཚོད་བགམ་གློད་འགྲོལ་བཏང་ཆོག གལ་ཏེ་
དམིགས་བསལ་གྱི་གནས་ཚུལ་བྱུང་ན། ཆེས་མཐོའི་མི་དམངས་ཁྲིམས་ཁང་
ནས་ཞིབ་བཤེར་གྱིས་ཆོག་མཆན་བཀོད་དེ་གོང་གསལ་ཉེས་ཆད་འཁུར་བའི་
ཡུན་ཚད་དེ་འཛིན་མི་དགོས། །
(3) དངོས་གཞིའི་ཆ་རྐྱེན། ཚོད་བགམ་གློད་འགྲོལ་གཏོང་བ་ནི་
ཉེས་ཆད་འཁུར་རིང་ཚོད་བགམ་གློད་འགྲོལ་གཏོང་རྒྱུ་ནི་བཙོན་ཁང་གི་སྒྲིག་
ལམ་ལ་བརྩི་སྲུང་ནན་ཏན་ཞུས་པ་དང༌། སློབ་གསོ་བསྒྱུར་བཀོད་དང་དུ་
བླངས་ཏེ་དངོས་གནས་སྔ་འགྱོད་ཕྱི་འདོམས་ཀྱི་སྤྱོད་ཚུལ་ཡོད་པ། ཚོད་བགམ་
གློད་འགྲོལ་བཏང་རྗེས་སྤྱི་ཚོགས་ལ་སླར་ཡང་གནོད་པ་མི་གཏོང་བ་ཡིན་པའི་
ཉེས་ཅན་ཁོ་ནར་སྤྱད་འཐུས་པ་ཡིན། འདི་ནི་ཚོད་བགམ་གློད་འགྲོལ་སྤྱད་
འཐུས་པའི་ཆ་རྐྱེན་་ལ་ཆེ་ཤོས་ཤིག་རེད།་་
(4) ཕན་ནུས་མེད་པའི་ཆ་རྐྱེན། བྱས་ཉེས་རིམ་པར་བསགས་པ་
དང་། དེ་བཞིན་མི་གསོད་དང་། འབར་གཏོར། འཕྲོག་བཅོམ། བཙན་
གཡེམ། བཙན་ཁྲིད་སོགས་དྲག་ཤུགས་ཀྱིས་བྱས་ཉེས་བསགས་པའི་དབང་
གིས་ལོ་བཅུ་ཡན་གྱི་དུས་བཙོན་དང་ཚེ་བཙོན་གྱི་ཉེས་ཆད་བཅད་པའི་ཉེས་
ཅན་ལ་ཚོད་བགམ་གློད་འགྲོལ་བཏང་མི་ཆོག



ཚན་པ་ལྔ་བ། སྤྱི་བདེ་ལས་ཁུངས་དང་མི་དམངས་ཞིབ་དཔྱོད་
ཁང་། མི་དམངས་ཁྲིམས་ཁང་བཅས་ཀྱི་ཉེས་དོན་གཏུག་བཤེར་
ཁྲོད་ཀྱི་འགན་ནུས་དང་ཕན་ཚུན་བར་གྱི་འབྲེལ་བ།
ཉེས་དོན་གཏུག་བཤེར་ཞེས་པ་ནི་སྤྱི་བདེ་ལས་ཁུངས་དང་མི་དམངས་
ཞིབ་དཔྱོད་ཁང་། མི་དམངས་ཁྲིམས་ཁང་བཅས་ཀྱིས་དོ་བདག་དང་གཏུག་
བཤེར་ལ་མི་གཞན་དག་ཞུགས་པའི་སྐབས་སུ། ཁྲིམས་བཀོད་ཀྱི་གོ་རིམ་ལྟར་
དུ་བྱས་ཉེས་ཐེར་འདོན་དང་བྱས་ཉེས་ལ་བདེན་དཔང་བྱས་ཏེ། ཞུ་སྦྱོར་ཕྱི་
མའི་བྱ་སྤྱོད་དེ་བྱས་ཉེས་སུ་གྲུབ་ཡོད་མེད་ངེས་གཏན་བྱེད་པ་མ་ཟད། ཉེས་
ཅན་ལ་ཁྲིམས་ལྟར་དུ་བབ་མཐུན་གྱི་ཉེས་ཆད་གཅོད་པའི་བྱེད་སྒོ་ལ་ཟེར། །
ཉེས་དོན་གཏུག་བཤེར་ལ་སྒྲ་ཡངས་འཇུག་དང་དོག་འཇུག་གཉིས་ཀྱི་
སྒོ་ནས་གོ་བ་བླངས་ཆོག སྒྲ་དོག་འཇུག་གི་ཉེས་དོན་གཏུག་བཤེར་གྱིས་ཞུ་
སྦྱོར་ནས་འདྲི་གཅོད་བར་གྱི་གཏུག་བཤེར་ གྱི་གོ་རིམ་ཙམ་མཚོན་ཡོད་ལ།
ལྷག་པར་དུ་འདྲི་གཅོད་སྙིང་པོར་འཛིན་པ་རེད། དེ་ཡང་མི་དམངས་ཁྲིམས་
ཁང་ཁོ་ནས་ད་གཟོད་ཞུ་སྦྱོར་ཕྱི་མར་བྱས་ཉེས་ཡོད་མེད་དང་ཉེས་ཆད་གཅོད་
དགོས་མིན་ངེས་གཏན་བྱེད་དགོས་པ་དང་། འདྲི་གཅོད་བྱེད་པའི་སྐབས་སུ་
ད་གཟོད་ཁྲིམས་ཁང་དང་ཞུ་སྦྱོར་སྔ་མ། ཞུ་སྦྱོར་ཕྱི་མ་གསུམ་གའི་གཏུག་
བཤེར་བཅའ་ཁྲིམས་ཀྱི་འབྲེལ་བ་ཆགས་ཤིང་། འདྲི་གཅོད་དང་བྱས་ཉེས་
བགྲང་བ། དག་འབུད་བྱེད་པ་བཅས་ཀྱི་འགན་ནུས་རིགས་གསུམ་ད་གཟོད་
ལག་བསྟར་བྱེད་ཐུབ། བྱས་ཉེས་ལ་མྱུལ་ཞིབ་བྱེད་པའི་བྱ་འགུལ་དེ་ཉེས་དོན་
གཏུག་བཤེར་གྱི་གྲ་སྒྲིག་དང་གཞོགས་འདེགས་ཀྱི་བྱེད་སྒོར་བརྩི་དགོས། སྒྲ་



ཡངས་འཇུག་གི་ཉེས་དོན་གཏུག་བཤེར་ལ་ཞུ་སྦྱོར་མ་བྱས་བའི་སྔོན་གྱི་མྱུལ་
ཞིབ་བྱེད་སྒོ་དང་ཁྲིམས་གཅོད་ངེས་གཏན་བྱས་རྗེས་ཀྱི་ལག་བསྟར་བྱེད་སྒོ་
འདུས། མྱུལ་ཞིབ་མ་བྱས་པའི་གྱོད་དོན་དེར་ཞུ་སྦྱོར་བྱེད་མིན་ཐག་གཅོད་
ཐབས་མེད། རང་རྒྱལ་གྱི་ཉེས་དོན་གཏུག་བཤེར་ལ་སྒྲ་ཡངས་འཇུག་གི་གོ་བ་
བླངས་ན་འགྲིག
སྤྱི་བདེ་ལས་ཁུངས་དང༌། མི་དམངས་ཞིབ་དཔྱོད་ཁང༌། མི་དམངས་
ཁྲིམས་ཁང་བཅས་ནི་ཉེས་དོན་གཏུག་བཤེར་ཁྲོད་ཀྱི་ཆེད་དམིགས་ལས་ཁུངས་
ཡིན།
གཅིག སྤྱི་བདེ་ལས་ཁུངས་ཀྱི་ངོ་བོ་དང་གོ་གནས། རྩ་འཛུགས་
མ་ལག ཉེས་དོན་གཏུག་བཤེར་གྱི་འགན་ནུས།
སྤྱི་བདེ་ལས་ཁུངས་ནི་རྒྱལ་ཁབ་ཀྱི་བདེ་འཇགས་སྲུང་སྐྱོབ་ལས་ཁུངས་
དང༌། རྒྱལ་ཁབ་ཀྱི་དྲག་པོའི་རང་བཞིན་གྱི་བདེ་སྲུང་སྟོབས་ཤུགས་དང་ཉེས་
དོན་ཁྲིམས་འཛིན་སྟོབས་ཤུགས་ཡིན་ལ། སྤྱི་ཚོགས་བདེ་འཇགས་དང་རྒྱལ་
ནང་གི་བདེ་འཇགས་སྲུང་སྐྱོབ་བྱ་བར་བདག་སྐྱོང་བྱེད་པའི་ཆེད་དམིགས་ལས་
ཁུངས་རེད།
རྒྱལ་ཁབ་ཀྱི་སྤྱིའི་རྩ་འཛུགས་ལས་ཁུངས་ཀྱི་ཆ་ནས་བཤད་ན། སྤྱི་བདེ་
ལས་ཁུངས་ནི་རིམ་པ་སོ་སོའི་མི་དམངས་སྲིད་གཞུང་གི་གྲུབ་ཆ་ཞིག་དང་རྒྱལ་
ཁབ་ཀྱི་སྲིད་འཛིན་ལས་ཁུངས་ཤིག་ཀྱང་རེད། དེ་དང་མཉམ་དུ་སྤྱི་བདེ་ལས་
ཁུངས་ལ་ཁྲིམས་འཛིན་ལས་ཁུངས་ཀྱི་ངོ་བོའང་ལྡན། ཉེས་དོན་གཏུག་བཤེར་
གྱི་ཁྲོད་དུ་སྤྱི་བདེ་ལས་ཁུངས་ནི་བྱས་ཉེས་བགྲང་བའི་འགན་ནུས་ལག་བསྟར་
བྱེད་པའི་གཏུག་བཤེར་གྱི་བདག་གཞི་ཡིན་ཞིང་མྱུལ་ཞིབ་བདག་གཞིའང་ཡིན།
46



སྤྱི་བདེ་ལས་ཁུངས་ཀྱི་རྩ་འཛུགས་མ་ལག་ནི་ཀྲུང་དབྱང་རིམ་པར་སྤྱི་
བདེ་པུའུ་དང་། ཞིང་ཆེན(རང་སྐྱོང་ལྗོངས་དང་ཐད་གཏོགས་གྲོང་ཁྱེར།)
རིམ་པར་སྤྱི་བདེ་ཐིན ( ཙུའུ)། ཞིང་ཆེན་གྱི་ཐད་གཏོགས་གྲོང་ཁྱེར( རང་
སྐྱོང་ཁུལ། ས་ཁུལ) དུ་སྤྱི་བདེ་ཅུའུ( ཁྲུའུ)། རྫོང(རང་སྐྱོང་རྫོང་དང་རྫོང་
རིམ་པའི་གྲོང་ཁྱེར) དུ་སྤྱི་བདེ་ཅུའུ། གྲོང་ཁྱེར་གྱི་ཐད་གཏོགས་ས་ཁུལ་དུ་སྤྱི་
བདེ་ཡན་ལག་ཅུས་བཅས་བཙུགས་ཡོད། དུས་མཚུངས་སུ། གཞི་རིམ་སྤྱི་
བདེ་ལས་ཁུངས་ཀྱིས་བྱ་བའི་དགོས་མཁོ་ལྟར་དུ། རང་ཁོངས་ཀྱི་ཞང་དང་གྲོང་
རྡལ། གྲོང་ཁྱེར་གྱི་སྲང་ལམ། དགོས་ངེས་ཀྱི་ས་ཆ་བཅས་སུ་སྤྱི་བདེ་མངག་
གཏོང་ཁང་བཙུགས་ཆོག དེ་ལས་གཞན་རྒྱལ་ཁབ་ཀྱིས་ད་དུང་ལྕགས་ལམ་
དང་དམངས་སྤྱོད་མཁའ་འགྲུལ། ཆུ་ཐོག་སྐྱེལ་འདྲེན་སོགས་ཀྱི་ཁྱབ་ཁོངས་
ནང་དང་། བཟོ་གཏེར་ཁེ་ལས་དང་ལས་དོན་སྡེ་ཁག་ཆེ་གྲས་སུ་བབ་མཐུན་གྱི་
སྤྱི་བདེ་ཅུས་དང་ཁྲུའུ་བཙུགས་ཏེ། རང་གི་ཁོངས་གཏོགས་དང་རང་ལས་
ཁུངས་ཀྱི་བདེ་འཇགས་སྲུང་སྐྱོབ་ཀྱི་བྱ་བའི་འགན་ལེན་བྱེད་ཅིང་། གཏན་
ཁེལ་ལྟར་མྱུལ་ཞིབ་ཀྱི་དབང་ཆ་ལག་བསྟར་བྱེད་ཀྱི་ཡོད། །
ཉེས་དོན་གཏུག་བཤེར་ཁྲོད་ཀྱི་མྱུལ་ཞིབ་བདག་གཞི་ཡིན་པའི་ཆ་ནས།
སྤྱི་བདེ་ལས་ཁུངས་ཀྱིས་མྱུལ་ཞིབ་ཀྱི་དབང་ཆ་དང་ལག་བསྟར་གྱི་དབང་ཆ་
གཉིས་ཀྱི་སྟེ་གཏུག་བཤེར་གྱི་དབང་ཆ་སྤྱོད་ཀྱི་ཡོད།
གཉིས། མི་དམངས་ཞིབ་དཔྱོད་ཁང་གི་ངོ་བོ་དང་
གོ་གནས། འགན་ཁུར། འགན་དབང་།
(གཅིག） མི་དམངས་ཞིབ་དཔྱོད་ཁང་གི་ངོ་བོ།
རང་རྒྱལ་རྩ་ཁྲིམས་ཀྱི་དོན་ཚན་129པ་དང་《ཀྲུང་ཧྭ་མི་དམངས་སྤྱི་
，
47



མཐུན་རྒྱལ་ཁབ་ཀྱི་མི་དམངས་ཞིབ་དཔྱོད་ཁང་གི་རྩ་འཛུགས་བཅའ་ཁྲིམས》
(གཤམ་དུ་མི་དམངས་ཞིབ་དཔྱོད་ཁང་གི་རྩ་འཛུགས་བཅའ་ཁྲིམས་ཞེས་ཟེར་
རྒྱུ)ཀྱི་དོན་ཚན་དང་པོར། ཀྲུང་ཧྭ་མི་དམངས་སྤྱི་མཐུན་རྒྱལ་ ཁབ་ཀྱི་མི་
དམངས་ཞིབ་དཔྱོད་ཁང་ནི་རྒྱལ་ཁབ་ཀྱི་བཅའ་ཁྲིམས་ལྟ་སྐུལ་ལས་ཁུངས་ཡིན་
ཞེས་གཏན་ཁེལ་བྱས་ཡོད། །
(གཉིས) མི་དམངས་ཞིབ་དཔྱོད་ཁང་ གི་ བཅའ་ ཁྲིམས་ཀྱི་གོ་
གནས།
རང་རྒྱལ་གྱི་རྩ་ཁྲིམས་ཀྱི་གཏན་ཁེལ་ལྟར་ན། རྒྱལ་ཁབ་ཀྱི་ཞིབ་དཔྱོད་
ལས་ཁུངས་ནི་རྒྱལ་ཁབ་ཀྱི་དབང་ཆའི་ལས་ཁུངས་སུ་གཏོགས་ཤིང་། རྒྱལ་ཁབ་
ཀྱི་དབང་ཆའི་ལས་ཁུངས་ལ་འགན་ལེན་དགོས་པར་མ་ཟད་རྒྱལ་ཁབ་ཀྱི་དབང་
ཆའི་ལས་ཁུངས་ཀྱི་ལྟ་སྐུལ་དང་ལེན་བྱེད་དགོས། མི་དམངས་ཞིབ་དཔྱོད་ཁང་
ནི་ཉེས་དོན་གཏུག་བཤེར་གྱི་ཁྲོད་དུ་མི་དམངས་ཁྲིམས་ཁང་དང་སྤྱི་བདེ་ལས་
ཁུངས་གཉིས་དང་གོ་གནས་འདྲ་མཉམ་ཡིན་ལ། ཉེས་དོན་གཏུག་བཤེར་གྱི་
གོ་རིམ་ཧྲིལ་བོར་ཞུགས་པའི་དབང་ཆའི་ལས་ཁུངས་གཅིག་པུའང་ཡིན།
(གསུམ) མི་དམངས་ཞིབ་དཔྱོད་ཁང་གི་འགན་ཁུར།
མི་ དམངས་ཞིབ་དཔྱོད་ ཁང་ གི་རྩ་ འཛུགས་བཅའ་ ཁྲིམས་ ཀྱི་དོན་
ཚན་5བའི་གཏན་ཁེལ་ལྟར་ན། “ མི་དམངས་ཞིབ་དཔྱོད་ཁང་གིས་ཞིབ་
དཔྱོད་དབང་ཆ་ལག་བསྟར་བྱས་པ་བརྒྱུད་དེ་རྒྱལ་ཁབ་ལ་ངོ་ལོག་པ་དང་རྒྱལ་
ཁབ་ཁ་བྲལ་དུ་གཏོང་བ། གཞན་པའི་གསར་བརྗེའི་ངོ་ལོག་པའི་བྱ་འགུལ་
བཅས་ཡོད་ཚད་ལ་དྲག་གནོན་བྱེད་པ་དང་། གསར་བརྗེའི་ངོ་ལོག་པ་དང་
གཞན་པའི་ཉེས་ཅན་རྣམས་ལ་རྡུང་རྡེག་བྱས་ཏེ། རྒྱལ་ཁབ་ཀྱི་གཅིག་གྱུར་
དང་འབྱོར་མེད་གྲལ་རིམ་གྱི་སྲིད་དབང་སྒེར་འཛིན་གྱི་ལམ་ལུགས། སྤྱི་ཚོགས་
རིང་ལུགས་ཀྱི་བཅའ་ཁྲིམས་བཅས་སྲུང་སྐྱོང་བྱེད་པ་དང་། སྤྱི་ཚོགས་ཀྱི་སྒྲིག་



ལམ་དང་ཐོན་སྐྱེད་ཀྱི་སྒྲིག་ལམ། བྱ་བའི་སྒྲིག་ལམ། སློབ་ཁྲིད་དང་ཚན་རྩལ་
ཞིབ་འཇུག མི་དམངས་མང་ཚོགས་ཀྱི་འཚོ་བའི་སྒྲིག་ལམ་བཅས་ལ་སྲུང་སྐྱོང་
བྱེད་པ། སྤྱི་ཚོགས་རིང་ལུགས་ཀྱི་དམངས་ཡོངས་ལ་དབང་བའི་རྒྱུ་ནོར་དང་
ངལ་རྩོལ་མང་ཚོགས་ཐུན་མོང་ལ་དབང་བའི་རྒྱུ་ནོར་སྲུང་སྐྱོབ་བྱེད་པ། སྤྱི་
དམངས་སྒེར་ལ་དབང་བའི་ཁྲིམས་མཐུན་གྱི་རྒྱུ་ནོར་སྲུང་སྐྱོབ་བྱེད་པ། སྤྱི་
དམངས་ཀྱི་མི་ལུས་ཁེ་དབང་དང་དམངས་གཙོའི་ཁེ་དབང༌། གཞན་པའི་ཁེ་
དབང་བཅས་སྲུང་སྐྱོབ་བྱེད་པ། སྤྱི་ཚོགས་རིང་ལུགས་ཀྱི་དེང་རབས་ཅན་
འཛུགས་སྐྲུན་བདེ་བླག་གིས་སྤེལ་རྒྱུ་སྲུང་སྐྱོབ་བྱེད་པ་བཅས་སོ།། མི་དམངས་
ཞིབ་དཔྱོད་ཁང་གིས་ཞིབ་དཔྱོད་ཀྱི་བྱེད་སྒོ་སྤེལ་བ་བརྒྱུད་དེ། སྤྱི་དམངས་ཀྱིས་
སྤྱི་ཚོགས་རིང་ལུགས་ཀྱི་མེས་རྒྱལ་ལ་གོང་བཀུར་བྱེད་པ་དང་རྩ་ཁྲིམས་དང་
བཅའ་ཁྲིམས་རང་འགུལ་གྱིས་བརྩི་སྲུང་བྱས་ཏེ། ཁྲིམས་འགལ་གྱི་བྱ་སྤྱོད་ལ་
ཧུར་བརྩོན་གྱིས་འཐབ་རྩོད་བྱེད་དགོས་པའི་སློབ་གསོ་གཏོང་དགོས།”
(བཞི） མི་དམངས་ཞིབ་དཔྱོད་ཁང་གི་འགན་དབང༌།
མི་དམངས་ཞིབ་དཔྱོད་ཁང་གི་འགན་དབང་ནི་བཅའ་ཁྲིམས་ཀྱིས་ཞིབ་
དཔྱོད་ཁང་གིས་འགན་འཁྲི་ལག་བསྟར་བྱེད་པར་སྤྲད་པའི་དགོས་ངེས་ཀྱི་
དབང་ཆ་སྣ་ཚོགས་ཀྱི་སྤྱི་མིང་ཡིན་ལ་ཞིབ་དཔྱོད་དབང་ཆ་ཞེས་ཀྱང་ཟེར།
འདི་ནི་རྒྱལ་ཁབ་ཀྱི་རྩ་ཁྲིམས་དང་བཅའ་ཁྲིམས་ཀྱིས་གཏན་ཁེལ་བྱས་ཤིང་མི་
དམངས་ཞིབ་དཔྱོད་ཁང་གིས་ལག་བསྟར་བྱེད་དགོས་པ་སྟེ། མྱུལ་ཞིབ་ལས་
ཁུངས་དང་འདྲི་གཅོད་ལས་ཁུངས། ལག་བསྟར་ལས་ཁུངས་བཅས་ཀྱི་འགན་
ནུས་ཀྱི་བྱ་འགུལ་ཁྲིམས་དང་མཐུན་མིན། རྒྱལ་ཁབ་ཀྱི་ལས་ཁུངས་དང་མི་
དམངས་ཚོགས་པ། ཁེ་ལས་དང་ལས་དོན་སྡེ་ཁག རྒྱལ་ཁབ་ཀྱི་ལས་བྱེད་པ།
སྤྱི་དམངས་བཅས་ཀྱིས་བཅའ་ཁྲིམས་བརྩི་སྲུང་བྱེད་ཀྱི་ཡོད་མེད་བཅས་ལ་
བཅའ་ཁྲིམས་ཐོག་ལྟ་སྐུལ་བྱེད་པའི་དབང་ཆ་ཞིག་རེད།
ལྟ་དཔྱད་ཁང་ང་ནི་བཙལ་བས་རྗེས་
，
49



མི་དམངས་ཞིབ་དཔྱོད་ཁང་གི་རྩ་འཛུགས་ཀྱི་བཅའ་ཁྲིམས་དང་འབྲེལ་
ཡོད་བཅའ་ཁྲིམས་ཀྱི་གཏན་ཁེལ་ལྟར་ན། རིམ་པ་སོ་སོའི་མི་དམངས་ཞིབ་
དཔྱོད་ཁང་གིས་གཤམ་གྱི་འགན་དབང་ལག་བསྟར་བྱ་དགོས། ཉེས་དོན་གྱོད་
གཞིའི་མྱུལ་ཞིབ་ཀྱི་དབང་ཆ་དང་འཛིན་བཟུང་བྱེད་པར་ཆོག་མཆན་དང་ཐག་
གཅོད་བྱེད་པའི་དབང་ཆ། གཞུང་ཕྱོགས་ཀྱི་ཁྲིམས་སྦྱོར་ཞུ་བའི་དབང་ཆ།
གྱོད་དོན་ཐོ་འགོད་ལ་ལྟ་སྐུལ་དང་མྱུལ་ཞིབ་ལ་ལྟ་སྐུལ་གྱི་དབང་ཆ། ཉེས་དོན་
འདྲི་གཅོད་ལ་ལྟ་སྐུལ་གྱི་དབང་ཆ། ཉེས་དོན་ཁྲིམས་གཅོད་དང་བཀའ་བཅད་
གཏོང་བ་ལག་བསྟར་བྱས་པ་དང་བཙོན་སྲུང་དོ་དམ་བསྒྱུར་བཀོད་ལས་ཁུངས་
ཀྱི་བྱེད་སྒོ་ཁྲིམས་མཐུན་ཡིན་མིན་ལ་ལྟ་སྐུལ་བྱེད་པའི་དབང་ཆ། དམངས་
དོན་འདྲི་གཅོད་ལ་ལྟ་སྐུལ་གྱི་དབང་ཆ། སྲིད་འཛིན་གཏུག་བཤེར་གྱི་དབང་
ཆ། ཁྲིམས་འཛིན་འགྲེལ་བཤད་ཀྱི་དབང་ཆ( ཆེས་མཐོའི་མི་དམངས་ཞིབ་
དཔྱོད་ཁང་གིས་ལག་ལེན་དུ་བསྟར་དགོས)བཅས་སོ།།
གསུམ། མི་དམངས་ཁྲིམས་ཁང་གི་ངོ་བོ་དང་འགན་ཁུར་
དང་དེའི་ཉེས་དོན་གཏུག་བཤེར་
ཁྲོད་ཀྱི་འགན་དབང༌།
(གཅིག) མི་དམངས་ཁྲིམས་ཁང་ནི་རྒྱལ་ཁབ་ཀྱི་འདྲི་གཅོད་ལས་
ཁུངས་ཡིན།
མི་དམངས་ཁྲིམས་ཁང་ནི་རྒྱལ་ཁབ་ཀྱི་འདྲི་གཅོད་ལས་ཁུངས་ཡིན་ཞིང་
རྒྱལ་ཁབ་ཀྱི་ཚབ་བྱས་ཏེ་འདྲི་གཅོད་ཀྱི་དབང་ཆ་སྒེར་ཚུགས་སུ་ལག་བསྟར་བྱེད་
དགོས།《ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་མི་དམངས་ཁྲིམས་ཁང་གི་རྩ་
འཛུགས་བཅའ་ཁྲིམས》(གཤམ་དུ་མི་དམངས་ཁྲིམས་ཁང་གི་རྩ་འཛུགས་
50



བཅའ་ཁྲིམས་ཞེས་ཟེར་རྒྱུ)ནང་གཏན་ཁེལ་བྱས་པའི་མི་དམངས་ཁྲིམས་ཁང་
གི་འགན་ཁུར་ནི། ཉེས་དོན་དང་དམངས་དོན་གྱོད་གཞིར་འདྲི་གཅོད་བྱེད་
དགོས་པར་མ་ཟད། འདྲི་གཅོད་ཀྱི་བྱ་འགུལ་བརྒྱུད་དེ་ཉེས་ཅན་ཡོངས་ལ་
ཉེས་ཆད་གཅོད་པ། དམངས་དོན་འགལ་བ་ཐག་གཅོད་བྱས་ཏེ་འབྱོར་མེད་
གྲལ་རིམ་སྲིད་དབང་སྒེར་འཛིན་གྱི་ལམ་ལུགས་སྲུང་སྐྱོབ་བྱེད་པ་དང་། སྤྱི་
ཚོགས་རིང་ལུགས་ཀྱི་བཅའ་ཁྲིམས་དང་སྤྱི་ཚོགས་སྒྲིག་ལམ་སྲུང་སྐྱོང་བྱེད་པ།
སྤྱི་ཚོགས་རིང་ལུགས་ཀྱི་དམངས་ཡོངས་ལ་དབང་བའི་རྒྱུ་ནོར་དང་ངལ་རྩོལ་
མང་ཚོགས་ཐུན་མོང་ལ་དབང་བའི་རྒྱུ་ནོར་སྲུང་སྐྱོབ་བྱེད་པ། སྤྱི་དམངས་མི་
སྒེར་ལ་དབང་བའི་ཁྲིམས་མཐུན་གྱི་རྒྱུ་ནོར་སྲུང་སྐྱོབ་བྱེད་པ། སྤྱི་དམངས་ཀྱི་
མི་ལུས་ཀྱི་ཁེ་དབང་དང་དམངས་གཙོའི་ཁེ་དབང་། གཞན་པའི་ཁེ་དབང་
བཅས་སྲུང་སྐྱོབ་བྱེད་པ། རྒྱལ་ཁབ་ཀྱི་སྤྱི་ཚོགས་རིང་ལུགས་ཀྱི་གསར་བརྗེ་
དང་སྤྱི་ཚོགས་རིང་ལུགས་ཀྱི་འཛུགས་སྐྲུན་བྱ་གཞག་བདེ་བླག་གིས་སྤེལ་བར་
འགན་ལེན་པ། དུས་མཚུངས་སུ། མི་དམངས་ཁྲིམས་ཁང་གིས་རང་ཉིད་ཀྱི་
བྱེད་སྒོ་ཡོངས་ལ་བརྟེན་ནས་སྤྱི་དམངས་ཀྱིས་སྤྱི་ཚོགས་རིང་ལུགས་ཀྱི་མེས་
རྒྱལ་ལ་གོང་བཀུར་བྱེད་པ་དང་རང་འགུལ་གྱིས་རྩ་ཁྲིམས་དང་བཅའ་ཁྲིམས་
བརྩི་སྲུང་བྱེད་དགོས་པའི་སློབ་གསོ་གཏོང་དགོས།
དེ་ལས་གཞན། བཅོས་བསྒྱུར་སྒོ་འབྱེད་ཀྱི་ཚུན་ལ། དཔལ་འབྱོར་
འཛུགས་སྐྲུན་དང་སྤྱི་ཚོགས་རིང་ལུགས་ཀྱི་དམངས་གཙོ་ཁྲིམས་ལུགས་འཕེལ་
རྒྱས་སུ་ སོང་བ་དང་བསྟུན་ནས། མི་དམངས་ ཁྲིམས་ ཁང་གིས་གསར་དུ་
དཔལ་འབྱོར་དང་སྲིད་འཛིན་འདྲི་གཅོད་ཀྱི་བྱེད་སྒོ་སྤེལ་ཏེ། རྒྱུན་ལྡན་གྱི་
དཔལ་འབྱོར་སྒྲིག་ལམ་སྲུང་སྐྱོང་བྱེད་པ་དང༌། སྤྱི་དམངས་དང་ཁྲིམས་མི།
རྩ་འཛུགས་གཞན་པ་བཅས་ཀྱི་ཁྲིམས་མཐུན་ཁེ་དབང་སྲུང་སྐྱོབ་བྱེད་པ། སྲིད་
འཛིན་ལས་ཁུངས་ཀྱིས་ཁྲིམས་ལྟར་འགན་དབང་ལག་བསྟར་ཡོང་རྒྱུ་སྲུང་སྐྱོང་



དང་དེ་ལ་ལྟ་སྐུལ་བྱེད་པ་བཅས་སོ།།
(གཉིས) འདྲི་ གཅོད་ ནི་ མི་ དམངས་ ཁྲིམས་ ཁང་ གིས་ འགན་
འཁུར་དགོས། །
ཉེས་དོན་གཏུག་བཤེར་གྱི་ཁྲོད་དུ། མི་དམངས་ཁྲིམས་ཁང་ནི་འདྲི་
གཅོད་ལས་ཁུངས་ཉག་གཅིག་ཡིན། ཉེས་དོན་གྱོད་གཞི་ཞིབ་གཅོད་བྱེད་པ་ནི་
ཉེས་དོན་གཏུག་བཤེར་གྱི་ཁྲོད་དུ་མི་དམངས་ཁྲིམས་ཁང་གི་ཆེས་གཞི་རྩའི་
འགན་དབང་རེད། མི་དམངས་ཁྲིམས་ཁང་གིས་འདྲི་གཅོད་འགན་ནུས་ནུས་
ལྡན་གྱི་སྒོ་ནས་ལག་བསྟར་བྱེད་པ་དང་འདྲི་གཅོད་ཀྱི་དབང་ཆ་སྒེར་ཚུགས་སུ་
སྤྱོད་པར་ཁག་ཐེག་བྱས་ཏེ། ཉེས་དོན་གྱོད་གཞིའི་འདྲི་གཅོད་སྤེལ་བ་དང་
ཉེས་དོན་གཏུག་བཤེར་གྱི་འགན་ཁུར་མངོན་འགྱུར་བྱེད་ཆེད། བཅའ་ཁྲིམས་
ཀྱིས་ད་དུང་མི་དམངས་ཁྲིམས་ཁང་ལ་དགོས་ངེས་ཀྱི་འགན་དབང་སྤྲད་ཡོད་པ་
གཙོ་བོ་འདི་ལྟ་སྟེ།
(1) བདག་སྤྲོད་བྱས་པའི་ཉེས་དོན་གྱོད་གཞིར་སྒེར་ཚུགས་སུ་ཞིབ་
གཅོད་བྱེད་པ་དང༌། ཁྲིམས་གཅོད་དང་བཀའ་བཅད་གཏོང་བའི་དབང་ཆ་
ཡོད།
(2) ཉེས་དོན་རང་གཏུག་གྱོད་དོན་ལ་ཐད་ཀར་བདག་སྤྲོད་བྱེད་
པའི་དབང་ཆ་ཡོད། །
(3) ཞུ་སྦྱོར་ཕྱི་མར་བཙན་ཤེད་གྱིས་ཐག་གཅོད་བྱེད་པའི་དབང་ཆ་
ཡོད།
(4) དགོས་གལ་བྱུང་ཚེ། སྐོར་ཞིབ་དང་ཞིབ་བཤེར། བཀག་ཉར།
གསལ་འབྱེད་དང་འདྲི་རྩད། སྤྱོད་མཚམས་འཇོག་པ་བཅས་ཀྱི་དབང་ཆ་ཡོད།
(5) བཅའ་ཁྲིམས་ཀྱི་གཏན་ཁེལ་ལྟར་དཔྱད་མཚམས་དང་བཀའ་
བཅད་ཁག་ཅིག་ལག་བསྟར་བྱེད་པའི་དབང་ཆ་ཡོད།



(གསུམ) མི་དམངས་ཁྲིམས་ཁང་གི་རྩ་འཛུགས་མ་ལག་དང་འགོ་
ཁྲིད་སྒྲིག་གཞི།
མི་དམངས་ཁྲིམས་ཁང་གི་རྩ་འཛུགས་བཅའ་ཁྲིམས་ཀྱི་གཏན་ཁེལ་ལྟར་
ན། རང་རྒྱལ་གྱི་མི་དམངས་ཁྲིམས་ཁང་གི་རྩ་འཛུགས་མ་ལག་ལ་ས་གནས་
རིམ་པ་སོ་སོའི་མི་དམངས་ཁྲིམས་ཁང(གཞི་རིམ་མི་དམངས་ཁྲིམས་ཁང་དང་
འབྲིང་རིམ་མི་དམངས་ཁྲིམས་ཁང་། མཐོ་རིམ་མི་དམངས་ཁྲིམས་ཁང་བཅས་
སུ་དབྱེ་ཡོད) དང་། ཆེད་དམིགས་མི་དམངས་ཁྲིམས་ཁང( མིག་སྔར་དམག་
དོན་ཁྲིམས་ཁང་དང་། ལྕགས་ལམ་འགྲིམ་འགྲུལ་ཁྲིམས་ཁང༌། འགག་སྒོའི་
ཁྲིམས་ཁང་བཅས་ཡོད། དེའི་ནང་དུ་འགག་སྒོའི་ཁྲིམས་ཁང་ལ་ཉེས་དོན་གྱི་
བདག་སྐྱོང་དབང་ཆ་མེད།) ཆེས་མཐོའི་མི་དམངས་ཁྲིམས་ཁང་བཅས་ཚུད་
ཡོད། །
རྩ་ཁྲིམས་དང་མི་དམངས་ཁྲིམས་ཁང་ཀྱི་རྩ་འཛུགས་བཅའ་ཁྲིམས་ཀྱི་
གཏན་ཁེལ་ལྟར་ན། རིམ་པ་སོ་སོའི་མི་དམངས་ཁྲིམས་ཁང་གིས་རིམ་པ་
གཅིག་པའི་མི་དམངས་འཐུས་མིའི་ཚོགས་ཆེན་དང་དེའི་རྒྱུན་ལས་ཨུ་ཡོན་ལྷན་
ཁང་ལ་འགན་ཁུར་ཏེ། བྱ་བའི་སྙན་ཞུ་འབུལ་དགོས་པར་མ་ཟད་དེའི་ལྟ་སྐུལ་
དང་ལེན་བྱ་དགོས། རིམ་པ་གོང་འོག་གི་མི་དམངས་ཁྲིམས་ཁང་བར་ནི་འདྲི་
གཅོད་ལྟ་སྐུལ་གྱི་འབྲེལ་བ་ཡིན་ཏེ། རིམ་པ་གོང་མའི་མི་དམངས་ཁྲིམས་ཁང་
གིས་རིམ་པ་འོག་མའི་མི་དམངས་ཁྲིམས་ཁང་གི་འདྲི་གཅོད་བྱ་བར་ལྟ་སྐུལ་
བྱེད་དགོས་པ་དང་། ཆེས་མཐོའི་མི་དམངས་ཁྲིམས་ཁང་གིས་ས་གནས་ཀྱི་
རིམ་པ་སོ་སོའི་མི་དམངས་ཁྲིམས་ཁང་དང་ཆེད་དོན་མི་དམངས་ཁྲིམས་ཁང་གི་
འདྲི་གཅོད་བྱ་བར་ལྟ་སྐུལ་བྱེད་དགོས། ལྟ་སྐུལ་འདིའི་རིགས་གཙོ་བོ་ཐེངས་
གཉིས་པའི་འདྲི་གཅོད་ཀྱི་གོ་རིམ་དང་འདྲི་གཅོད་ལྟ་སྐུལ་གྱི་གོ་རིམ། སྲོག་
ཁྲིམས་བསྐྱར་ཞིབ་ཀྱི་གོ་རིམ། ཉེས་ཆད་བཅའ་ཡང་དུ་གཏོང་བ་བཀའ་བཅད་
，
53



གཏོང་བའི་ཞིབ་བཤེར་ཆོག་མཆན་གྱི་གོ་རིམ་བཅས་བརྒྱུད་དེ། རིམ་པ་འོག་
མའི་མི་དམངས་ཁྲིམས་ཁང་གི་ཡང་དག་པའི་ཁྲིམས་གཅོད་དང་བཀའ་བཅད་
གཏོང་བར་སྲུང་སྐྱོང་བྱེད་པ་དང་ནོར་འཁྲུལ་ གྱི་ ཁྲིམས་གཅོད་དང་བཀའ་
བཅད་བཏང་བ་ཡོ་བསྲང་བྱེད་དགོས། །
རིམ་པ་གོང་འོག་གི་མི་དམངས་ཁྲིམས་ཁང་བར་གྱི་འདྲི་གཅོད་ལྟ་སྐུལ་
གྱི་འབྲེལ་བ་འདིས་རིམ་པ་སོ་སོའི་མི་དམངས་ཁྲིམས་ཁང་གིས་ཁྲིམས་ལྟར་
སྒེར་ཚུགས་སུ་འདྲི་གཅོད་བྱེད་དགོས་པ་མཚོན་ཡོད། རིམ་པ་འོག་མའི་མི་
དམངས་ཁྲིམས་ཁང་ གིས་བྱེ་བྲག་ གི་ གྱོད་དོན་ལ་འདྲི་གཅོད་བྱེད་སྐབས།
ཁྲིམས་ལྟར་རང་ཉིད་ཀྱིས་ཐག་གཅོད་པ་ལས་རིམ་པ་གོང་མའི་མི་དམངས་
ཁྲིམས་ཁང་ལ་དགོངས་སྐོར་ཞུ་མི་དགོས། རིམ་པ་གོང་མའི་མི་དམངས་ཁྲིམས་
ཁང་གིས་རིམ་པ་འོག་མའི་མི་དམངས་ཁྲིམས་ཁང་གིས་གྱོད་དོན་ལ་འདྲི་
གཅོད་བྱས་པར་ཡང་ངོ་བོ་ཇི་ལྟར་གཏན་ཁེལ་བྱེད་པ་དང་བྱས་ཉེས་ཇི་ལྟར་
ཚད་འབེབས་བྱེད་པར་མཛུབ་སྟོན་གནང་མི་དགོས། དེ་ལས་ལྡོག་ཚེ་དོ་བདག་
གི་གོང་གཏུག་དབང་ཆ་དང་རྒྱུ་མཚན་ཞུ་འབུལ་གྱི་དབང་ཆ། མི་དམངས་ཞིབ་
དཔྱོད་ཁང་གི་བསྐྱར་གཅོད་ཡོང་རེ་ཞུ་བའི་དབང་ཆ་བཅས་ལག་བསྟར་བྱེད་རྒྱུ་
སྣང་མེད་དུ་བཞག་པ་དང་དེར་གནོད་འཚེ་བཏང་བ་རེད། ལག་ལེན་གྱི་ཁྲོད་
དུ་གནས་པའི“ནང་ཁུལ་དུ་དགོངས་སྐོར་ཞུ་བ” དང་“ གོང་ནས་གཏན་ཁེལ་
བྱས་ཏེ་འོག་ནས་འདྲི་གཅོད་བྱེད་པ”ནི་གཞི་ནས་ཁྲིམས་དང་འགལ་ཞིང་ནོར་
འཁྲུལ་ཡིན་པས་ངེས་པར་དུ་ཡོ་བསྲང་བྱེད་དགོས།
(བཞི) འདྲི་གཅོད་རྩ་འཛུགས།
འདྲི་གཅོད་རྩ་འཛུགས་ནི་མི་དམངས་ཁྲིམས་ཁང་གིས་གྱོད་དོན་འདྲི་
གཅོད་བྱེད་པའི་རྩ་འཛུགས་ཀྱི་རྣམ་པ་ལ་ཟེར། རང་རྒྱལ་གྱི་ཉེས་དོན་གྱོད་
གཞི་འདྲི་གཅོད་གྱི་རྩ་འཛུགས་ལ་གཅིག་གཅོད་ཁྲིམས་ས་དང་ལྷན་གྲོས་ཁྲིམས་
54



ས། འདྲི་གཅོད་ཨུ་ཡོན་ལྷན་ཁང་བཅས་ཡོད།
1. གཅིག་གཅོད་ཁྲིམས་ས།
གཅིག་གཅོད་ཁྲིམས་ས་ནི་འདྲི་གཅོད་པ་མི་གཅིག་པུས་གྱོད་དོན་འདྲི་
གཅོད་ཀྱི་འགན་གཙང་ལེན་བྱས་པའི་རྩ་འཛུགས་ཀྱི་རྣམ་པ་ལ་ཟེར། གཅིག་
གཅོད་ཁྲིམས་ས་ནི་གཞི་རིམ་མི་དམངས་ཁྲིམས་ཁང་གིས་སྟབས་བདེའི་གོ་
རིམ་སྤྱད་དེ་ཉེས་དོན་གྱོད་གཞིར་ཐོག་མའི་འདྲི་གཅོད་བྱེད་པ་ཁོ་ནར་མ་
གཏོགས་སྤྱོད་མི་རུང༌། གྱོད་གཞི་འདིའི་རིགས་གྱོད་གཞིའི་ དགོས་མཁོར་
དམིགས་ནས་ལྷན་གྲོས་ཁྲིམས་སས་ཐག་གཅོད་བྱས་ཀྱང་ཆོག ཁྲིམས་འཛིན་
གྱི་ལག་ལེན་ཁྲོད་དུ་གྱོད་གཞིར་གཅིག་གཅོད་ཁྲིམས་སས་འདྲི་གཅོད་བྱེད་
དགོས་མིན་དེ་ཁྲིམས་དཔོན་གྱིས་ཐག་གཅོད་བྱེད་དགོས།
2. ལྷན་གྲོས་ཁྲིམས་ས།
ལྷན་གྲོས་ཁྲིམས་ས་ནི་འདྲི་གཅོད་པ་འགས་ ( མི་གསུམ་གྱི་ཡན་ཡིན་
དགོས་པར་མ་ཟད་ཡ་གྲངས་ཡང་ཡིན་དགོས) ཐུན་མོང་གིས་གྱོད་གཞིར་
འདྲི་གཅོད་བྱེད་པའི་རྩ་འཛུགས་ཀྱི་རྣམ་པ་ཡིན། ལྷན་གྲོས་ཁྲིམས་ས་ནི་མི་
དམངས་ཁྲིམས་ ཁང་ གིས་ གྱོད་ གཞིར་ འདྲི་ གཅོད་བྱེད་ པའི་ གཞི་ རྩའི་རྩ་
འཛུགས་ཀྱི་རྣམ་པ་ཞིག་ཡིན་ལ། གཅིག་གཅོད་ཁྲིམས་སས་འདྲི་གཅོད་བྱེད་
ཆོག་པའི་ཉེས་དོན་གྱོད་གཞིའི་ཐོག་མའི་འདྲི་གཅོད་ལས་གཞན་པའི་གྱོད་གཞི་
ཡོད་ཚད་གོ་རིམ་གང་ལྟར་འདྲི་གཅོད་བྱས་ ཀྱང་ལྷན་གྲོས་ ཁྲིམས་ས་སྒྲིག་
འཛུགས་བྱས་ཏེ་འདྲི་གཅོད་བྱེད་དགོས། །
ལྷན་གྲོས་ ཁྲིམས་ ས་ སྒྲིག་འཛུགས་བྱེད་པར་གཅིག་རྐྱང་དང་མཉམ་
བསྲེས་ཀྱི་ལམ་ལུགས་རིགས་གཉིས་ཡོད། གཅིག་རྐྱང་ལམ་ལུགས་ཀྱི་ལྷན་
གྲོས་ཁྲིམས་ས་ནི་མི་དམངས་ཁྲིམས་ཁང་གི་ཆེད་བསྐོས་འདྲི་གཅོད་པ་ཁོ་ནས་
སྒྲིག་འཛུགས་བྱེད་ དགོས་ཤིང་། མཉམ་བསྲེས་ལམ་ ལུགས་ ཀྱི་ ལྷན་ གྲོས་



ཁྲིམས་ས་ནི་མི་དམངས་ཁྲིམས་ཁང་གི་ཆེད་བསྐོས་འདྲི་གཅོད་པ་དང་མི་
དམངས་འདྲི་གཅོད་ལས་རོགས་པས་ཐུན་མོང་གིས་སྒྲིག་འཛུགས་བྱེད་དགོས།
བརྡས་ཐག་གཅོད་སྐབས་མང་ཁ་ཉུང་ལེན་གྱི་དམངས་གཙོ་གཅིག་སྡུད་ལམ་
ལུགས་ལྟར་ཐག་གཅོད་པར་སྟབས་བདེ་བཟོ་ཆེད། ལྷན་གྲོས་ཁྲིམས་སའི་
ཁོངས་མི་ཡ་གྲངས་ཡིན་དགོས།
ལྷན་གྲོས་ཁྲིམས་སར་འདྲི་གཅོད་པ་ཆེན་མོ་གཅིག་དགོས་ལ་དེ་ཉིད་
ཡོན་ཀྲང་ངམ་ཁྲིམས་དཔོན་གྱིས་འདྲི་གཅོད་པ་ཞིག་ལ་འཁུར་དུ་འཇུག་དགོས།
ལག་རོགས་འདྲི་གཅོད་པ་ནི་ཡོན་ཀྲང་གིས་མིང་བཏོན་ཆོག་ཅིང་། འདྲི་
གཅོད་ཨུ་ཡོན་ལྷན་ཁང་གིས་གྲོས་མོལ་བྱས་པ་བརྒྱུད་ལག་རོགས་འདྲི་གཅོད་
པས་གནས་སྐབས་སུ་འདྲི་གཅོད་པའི་འགན་ཁུར་ཆོག་པར་མ་ཟད། འདྲི་
གཅོད་པ་ཆེན་མོའི་འགན་ཡང་ཁུར་ཆོག མི་དམངས་འདྲི་གཅོད་ལས་རོགས་
པ་ལྷན་གྲོས་ཁྲིམས་སས་གྱོད་གཞིར་འདྲི་གཅོད་བྱེད་པར་ཞུགས་སྐབས་འདྲི་
གཅོད་པས་མགོ་འཛིན་བྱེད་དགོས། ལྷན་གྲོས་ཁྲིམས་སས་གྱོད་གཞིར་དཔྱད་
གླེང་བྱེད་སྐབས་ཁོངས་མི་ཚང་མར་འདྲ་མཉམ་གྱི་གཏམ་བཤད་དབང་ཆ་དང་
བརྡས་ཐག་གཅོད་པའི་དབང་ཆ་ཡོད། གལ་ཏེ་བསམ་འཆར་མི་མཐུན་པ་ཡོད་
ཚེ་མང་ཁ་ཉུང་ལེན་གྱི་རྩ་དོན་ལྟར་ཐག་གཅོད་བྱེད་དགོས་མོད། མི་ཉུང་ཤས་
ཀྱི་བསམ་འཆར་དེ་ཡང་ཟིན་བྲིས་སུ་འགོད་དགོས། དཔྱད་གླེང་ཟིན་བྲིས་ཀྱི་
སྟེང་དུ་ངེས་པར་དུ་ལྷན་གྲོས་ ཁྲིམས་ སའི་ཁོངས་མི་ཡོངས་ཀྱི་མིང་འགོད་
དགོས། །
3. འདྲི་གཅོད་ཨུ་ཡོན་ལྷན་ཁང་། །
འདྲི་གཅོད་ཨུ་ཡོན་ལྷན་ཁང་ནི་མི་དམངས་ཁྲིམས་ཁང་ནང་ཁུལ་ནས་
འདྲི་གཅོད་བྱ་བར་ཐུན་མོང་གིས་འགོ་ཁྲིད་བྱེད་པའི་རྩ་འཛུགས་ཀྱི་རྣམ་པ་
ཞིག་ཡིན། འདྲི་གཅོད་ཨུ་ཡོན་ལྷན་ཁང་གི་ཉེས་དོན་གཏུག་བཤེར་ཁྲོད་ཀྱི་



འགན་དབང་ནི་གྱོད་དོན་ཆེ་ཞིང་རྙོག་འཛིང་ཡིན་ལ་དཀའ་གནད་ཡོད་པ་དག་
ལ་གྲོས་མོལ་དང་ཐག་གཅོད་བྱེད་རྒྱུ་དེ་ཡིན། འདྲི་གཅོད་ཨུ་ཡོན་ལྷན་ཁང་
གིས་ཐག་གཅོད་བྱས་པ་རྣམས་ལྷན་གྲོས་ཁྲིམས་སས་ལག་བསྟར་བྱེད་དགོས།
འདྲི་གཅོད་ཨུ་ཡོན་ལྷན་ཁང་གི་གྲོས་ཚོགས་དེ་ཡོན་ཀྲང་གིས་མགོ་འཛིན་བྱེད་
དགོས་ཤིང་རིམ་པ་གཅིག་པའི་མི་དམངས་ཞིབ་དཔྱོད་ཁང་གི་ཞིབ་དཔྱོད་འགོ་
དཔོན་ཟུར་ཞུགས་བྱས་ཆོག་ལ། གྲོས་མོལ་བྱེད་སྐབས་བསམ་འཆར་བཏོན་
ཆོག་པ་ལས་བརྡས་ཐག་གཅོད་པར་ཞུགས་མི་ཆོག འདྲི་གཅོད་ཨུ་ཡོན་ལྷན་
ཁང་གིས་དམངས་གཙོ་གཅིག་སྡུད་ཀྱི་ལམ་ལུགས་ལྟར་བྱ་བ་གྲོས་མོལ་དང་
ཐག་གཅོད་བྱེད་དགོས། །
སྤྱི་བདེ་ལས་ཁུངས་དང༌། མི་དམངས་ཞིབ་དཔྱོད་ཁང་། མི་དམངས་
ཁྲིམས་ཁང་གསུམ་ནི་ལས་བགོས་འགན་ལེན་དང་ཕན་ཚུན་ལ་རམ་འདེགས།
ཕན་ཚུན་ཚོད་འཛིན་བཅས་བྱེད་པའི་འབྲེལ་བ་ཡིན། ལས་བགོས་འགན་ལེན་
ཞེས་པ་ནི་ སྤྱི་བདེ་ལས་ཁུངས་དང་། མི་དམངས་ཞིབ་དཔྱོད་ ཁང་། མི་
དམངས་ཁྲིམས་ཁང་བཅས་ཀྱིས་བཅའ་ཁྲིམས་ཀྱི་གཏན་ཁེལ་གྱི་འགན་དབང་
ལྟར། རང་རང་སོ་སོའི་འགན་ཁུར་ལེགས་པར་བསྒྲུབ་ཅིང་ལས་བགོས་ལྟར་
གཏུག་བཤེར་བྱེད་སྒོ་གཟབ་ནན་གྱིས་བསྒྲུབ་རྒྱུ་དེ་ཡིན། ཕན་ཚུན་ལ་རམ་
འདེགས་བྱེད་པ་ཞེས་པ་ནི་སྤྱི་བདེ་ལས་ཁུངས་དང་མི་དམངས་ཞིབ་དཔྱོད་
ཁང་། མི་དམངས་ཁྲིམས་ཁང་བཅས་ཀྱིས་ལས་བགོས་འགན་ལེན་གྱི་རྨང་
གཞིའི་སྟེང་། མཉམ་ལས་དང་ཕན་ཚུན་རྒྱབ་སྐྱོར། མཐུན་སྦྱོར་གཅིག་གྱུར་
བཅས་བྱས་པ་བརྒྱུད་དེ། མཉམ་དུ་ཉེས་དོན་གཏུག་བཤེར་བཅའ་ཁྲིམས་ཀྱི་
འགན་ཁུར་ཡོངས་འགྲུབ་བྱེད་པའི་ཆེད་དུ་འབད་བརྩོན་བྱེད་དགོས་པ་དེ་ཡིན་
པ་ལས། གང་འདོད་དེ་སྒྲུབ་དང༌། ཕན་ཚུན་གྱི་འབྲེལ་གཏུག་མེད་པ། ཕན་
ཚན་གྱི་ནུས་པ་བརླག་རེས་བྱེད་པ་བཅས་མིན། ཕན་ཚུན་ཚོད་འཛིན་བྱེད་པ་
57



ཞེས་པ་ནི་སྤྱི་བདེ་ལས་ཁུངས་དང་། མི་དམངས་ཞིབ་དཔྱོད་ ཁང་། མི་
དམངས་ཁྲིམས་ཁང་བཅས་ཀྱིས་བཅའ་ཁྲིམས་ཀྱིས་གཏན་ཁེལ་བྱས་པའི་ལས་
བགོས་ལྟར། ཕན་ཚུན་ལ་ལྟ་སྐུལ་བྱས་ནས་ནོར་འཁྲུལ་འབྱུང་སྲིད་པ་རྣམས་
གཏན་འགོག་བྱེད་པ་དང་ནོར་འཁྲུལ་ཡོད་ཚེ་དུས་ལྟར་ཡོ་བསྲང་བྱེད་དགོས་པ་
དེ་ཡིན། དེའི་ནང་དུ་ལས་བགོས་འགན་ལེན་ནི་ཕན་ཚུན་རམ་འདེགས་དང་
ཕན་ཚུན་ཚོད་འཛིན་གྱི་རྨང་གཞི་ཡིན།
58



ས་བཅད་གཉིས་པ། ཉེས་ཁྲིམས་ཞིབ་གསལ་
དོན་ཚན་གྱི་གྱོད་དཔེ་དབྱེ་ཞིབ།
གྱོད་དཔེ་དང་པོ། མེ་བརྒྱབ་པའི་བྱས་ཉེས།
【གྱོད་དཔེ】
བསོད་ནམས། ཕོ། ལོ15ཡིན་པ་དང་། སློབ་འབྲིང་ ག་གེ་མོའི་
དམའ་འབྲིང་གསུམ་པའི་སློབ་མ་ཡིན། བསོད་ནམས་དང་ཁོའི་ཨ་མའི་འབྲེལ་
བ་སྔར་ནས་མི་བཟང་། 2003ལོའི་ཟླ12པའི་ཚེས10ཉིན་གྱི་ཕྱི་དྲོ་བསོད་
ནམས་སློབ་གྲྭ་གྲོལ་ནས་ཁྱིམ་དུ་ལོག་སྐབས། ཨ་མས་བསོད་ནམས་ལོག་ཡོང་
བ་མཐོང་ནས་ཁྱིམ་མཚེས་དང་ཁ་བརྡ་བྱེད་མཚམས་བཞག བསོད་ནམས་
ཀྱིས་ཨ་མས་ཁོའི་སྐྱོན་མཚང་བཤད་ཀྱི་འདུག་སྙམ་ནས་ཨ་མར་དམོད་མོ་བྱས་
པར་མ་ཟད། དབྱུག་པ་བཟུང་ནས་རྡུང་རྩིས་བྱས། ཨ་མ་སྐྲག་སྟེ་ཁྱིམ་མཚེས་
ཚང་དུ་གབ། ཁོང་ཁྲོ་ལངས་བཞིན་པའི་བསོད་ནམས་རང་ཁྱིམ་དུ་སོང་སྟེ་ཅ་
ལག་མེར་བསྲེགས་པ་མ་ཟད། མེ་གསོད་དུ་འོངས་པའི་ཁྱིམ་མཚེས་ཡོང་དུ་མ་
བཅུག བསོད་ནམས་ཚང་དང་ཁྱིམ་མཚེས་ཚང་གི་ཁང་པ་གཉིས་འབྲེལ་ཡོད་
པས། ཁྱིམ་མཚེས་ཀྱིས་མེ་ལྕེ་ཆེ་རུ་འགྲོ་བར་དོགས་ནས་རང་ཉིད་ཀྱི་ཁང་བའི་
མདའ་གཡབ་མི་བཤིག་ཀ་མེད་བྱུང་། མེ་བསད་རྗེས་བསོད་ནམས་ཚང་གི་
ཁང་པ་ཕལ་ཆེར་མེས་ཚིག་ཚར་བ་རེད།
，
59



【དབྱེ་ཞིབ།
མེ་བརྒྱབ་པའི་བྱས་ཉེས་ནི་བསམ་བཞིན་དུ་གཞུང་སྒེར་གྱི་རྒྱུ་ནོར་མེ་
བསྲེགས་བཏང་སྟེ་སྤྱི་པའི་བདེ་འཇགས་ལ་གནོད་འཚེ་བསྐྱལ་བའི་བྱ་སྤྱོད་ལ་
ཟེར། འདི་ཉིད་བྱས་ཉེས་སུ་འགྲུབ་པའི་ཆ་རྐྱེན་གཙོ་བོ་གཤམ་གསལ་ཏེ།
(1) ཕྱི་ཚུལ་ནས་སྤྱི་པའི་ བདེ་འཇགས་ལ་ གནོད་འཚེ་ སྐྱེལ་ བའི་མེར་
བསྲེགས་བྱ་སྤྱོད་སྤེལ་བ། (2) གནོད་འཚེ་ཐེབས་ཡུལ་ནི་གཞུང་སྒེར་གྱི་རྒྱུ་
ནོར་ཡིན་པ། (3) རང་ངོས་ནས་བཤད་ན་བསམ་བཞིན་དུ་བྱས་པ་ཡིན་པ།
མེ་བརྒྱབ་པ་དེ་མེ་སྐྱོན་སྐྱེད་ ཐུབ་པའི་ཚད་ ལ་ སླེབས་པ་དང་སྤྱི་ པའི་བདེ་
འཇགས་ལ་ གནོད་འཚེ་ཐེབས་པ་ཡིན་ཕྱིན་བྱས་ཉེས་སུ་གྲུབ་ཚར་པ་རེད།
(4) བྱས་ཉེས་གསོག་མཁན་བདག་གཞི་སྤྱིར་བཏང་གི་བདག་གཞི་ཡིན་
དགོས། མེ་བརྒྱབ་པར་སྤྱི་ཚོགས་གནོད་འཚེ་ཆེན་པོ་ཡོད་པས། རང་རྒྱལ་གྱི་
ཉེས་ཁྲིམས་ནང་གཏན་འབེབས་བྱས་པར། ལོ་14ལ་སོན་པ་དང་ལོ་16ལ་མ་
སོན་པའི་མིས་མེ་བསྲེགས་བཏང་ན་ཡང་ཉེས་དོན་གྱི་འགན་འཁུར་དགོས།
མེ་ཤོར་བའི་བྱས་ཉེས་ནི་ནོར་འཛོལ་ཐེབས་ནས་མེ་སྐྱོན་བྱུང་བས་
མཇུག་འབྲས་ཚབས་ཆེན་བསྐྱེད་པ་དང་སྤྱི་པའི་བདེ་འཇགས་ལ་གནོད་འཚེ་
བསྐུལ་བའི་བྱ་སྤྱོད་ལ་ཟེར། མེ་ཤོར་བའི་བྱས་ཉེས་ནི་རང་ངོས་ནས་བཤད་ན་
ནོར་འཛོལ་བྱུང་བ་རང་ཡིན་དགོས་པ་སྟེ། དོ་བདག་གིས་རང་ཉིད་ཀྱི་བྱ་སྤྱོད་
ཀྱིས་མེ་སྐྱོན་འབྱུང་མི་སྲིད་པར་འདོད་པའམ། ཡང་ན་མེ་སྐྱོན་འབྱུང་སྲིད་པ་
ཤེས་ཡང་མེ་གསོད་ཐུབ་པར་རློམ་པ་ཡིན་དགོས། །
གྱོད་དོན་འདིའི་ནང་དུ་བསོད་ནམས་ཀྱི་བྱ་སྤྱོད་དེས་མེ་བརྒྱབ་པའི་
བྱས་ཉེས་བསགས་པ་རེད། མེ་བརྒྱབ་པའི་བྱས་ཉེས་ནི་སྤྱི་པའི་བདེ་འཇགས་
ལ་གནོད་འཚེ་བསྐྱལ་བའི་བྱས་ཉེས་ཀྱི་གྲས་ཤིག་ཡིན་པ་དང་། དེས་གནོད་
འཚེ་ཐེབས་ཡུལ་ནི་དམིགས་གཏད་ཀྱི་སྐྱེ་བོའམ་རྒྱུ་ནོར་མ་རེད། གྱོད་དོན་



འདིའི་ནང་དུ་ཞུ་སྦྱོར་ཕྱི་མ་བསོད་ནམས་ཀྱིས་རང་ཁྱིམ་གྱི་རྒྱུ་ནོར་ལ་མེ་བརྒྱབ་
པ་ཡིན་ཡང་། མེ་བརྒྱབ་པའི་བྱས་ཉེས་ནི་སྐྱེ་བོ་གཞན་པའི་རྒྱུ་ནོར་ལ་མེ་བརྒྱབ་
པ་ཁོ་ནས་མ་ཁྱབ་པ་དང་། གནད་ཀ་ནི་བྱ་སྤྱོད་དེས་སྤྱི་པའི་བདེ་འཇགས་ལ་
གནོད་འཚེ་ཐེབས་མིན་ལ་ལྟ་དགོས། བསོད་ནམས་ཚང་གི་ཁང་པ་དེ་ཁྱིམ་
མཚེས་ཀྱི་ཁང་པ་དང་འབྲེལ་ཡོད་པས་རང་ཁྱིམ་གྱི་རྒྱུ་ནོར་ལ་མེ་བརྒྱབ་པ་དེས་
ཁྱིམ་མཚེས་ཚང་གི་རྒྱུ་ནོར་ལ་ཡང་གནོད་འཚེ་བསྐྱལ་ཡོད་པ་རེད། ལར་ཞུ་
སྦྱོར་ཕྱི་མའི་བྱས་ཉེས་ཀྱིས་བསྐྱེད་པའི་གྱོང་གུན་ངོས་འཛིན་བྱེད་དུས་གྱོང་གུན་
གྱི་ཁོངས་སུ་ཞུ་སྦྱོར་ཕྱི་མས་མེ་བརྒྱབ་པའི་རང་ཉིད་ཀྱི་རྒྱུ་ནོར་རྩི་རྒྱུ་མེད། །
དེ་ལྟར་བསོད་ནམས་ཀྱི་བྱ་སྤྱོད་ནི་བྱས་ཉེས་སུ་གྲུབ་ཚར་པ་རེད། མེ་
བརྒྱབ་པའི་བྱས་ཉེས་གྲུབ་མ་གྲུབ་ཀྱི་ཚད་གཞི་ནི། བྱ་སྤྱོད་སྤེལ་མཁན་གྱིས་མེ་
བརྒྱབ་པའི་བྱ་སྤྱོད་སྤེལ་ཟིན་པ་དང་། དེས་དམིགས་གཏད་མེད་པའི་མི་མང་
ཤས་ཀྱི་མི་ལུས་དང་རྒྱུ་ནོར་གྱི་བདེ་འཇགས་ལ་གནོད་འཚེ་ཆེ་ཆུང་གི་ཆ་དེ་ཡིན།
གྱོད་དོན་འདིའི་ནང་དུ་བསོད་ནམས་ཀྱིས་ཨ་མར་ཞེ་སྡང་ལངས་ནས་རང་ཁྱིམ་
ལ་མེ་བརྒྱབ་པ་རེད་ལ། མཇུག་འབྲས་ངོ་མའི་ཐོག་ནས་བཤད་ན་ཁོས་རོང་
ཁྱིམ་ལ་མེ་བརྒྱབ་པ་མ་ གཏོགས་ཁྱིམ་མཚེས་ཚང་གི་ཁང་པར་གནོད་འཚེ་
ཐེབས་མེད་མོད། འོན་ཀྱང་བསོད་ནམས་ཚང་དང་ཁྱིམ་མཚེས་ཚང་གི་ཁང་པ་
འབྲེལ་ཡོད་པས་ཁོའི་མེ་བརྒྱབ་པའི་བྱ་སྤྱོད་ནི་ཁྱིམ་མཚེས་ཚང་གི་ཁང་པ་དང་
མི་ལུས་ཀྱི་བདེ་འཇགས་ལ་ཉེན་ཁ་སྐྱེད་སྲིད་པའི་ཚད་ལ་སླེབས་ཡོད་པ་རེད།
ཁྱིམ་མཚེས་ཚང་གིས་དུས་ཐོག་ཏུ་མེ་བསད་ཡོད་མོད། འོན་ཀྱང་བསོད་
ནམས་ཀྱི་མེ་བརྒྱབ་པའི་བྱ་སྤྱོད་ཀྱིས་སྤྱི་པའི་བདེ་འཇགས་ལ་གནོད་འཚེ་བསྐྱལ་
ཟིན་པས། མེ་བརྒྱབ་པའི་བྱས་ཉེས་བསགས་ཚར་པ་རེད། །
【བསླབ་བྱ།
ང་ཚོས་རང་ཉིད་ཀྱི་ ཁྱིམ་ནང་ གི་ རྒྱུ་ནོར་ ལ་ མེ་ བརྒྱབ་པ་དེས་བྱས་ཉེས་



གསོག་གི་མ་རེད་ཅེས་འདོད་མི་རུང་སྟེ། གལ་སྲིད་རང་ཉིད་ཀྱི་རྒྱུ་ནོར་ལ་གནོད་
འཚེ་གཏོང་བའི་ཞོར་དུ་སྐྱེ་བོ་གཞན་པའི་མི་ལུས་དང་རྒྱུ་ནོར་ལ་ཉེན་ཁ་བསྐྱེད་པ་
ཡིན་ན་ཡང་བྱས་ཉེས་བསགས་པ་རེད།
【གནད་དོན་གླེང་མོལ】 དབང་མོ། མོ། ལོ་16ཡིན་པ་དང་། སློབ་
འབྲིང་འདོན་དུས་ཐེངས་མང་པོར་སློབ་གྲོགས་ཀྱི་རྒྱུ་ནོར་རྐུན་མ་བརྐུས་པས་
སློབ་གྲྭས་ཕྱིར་འབུད་བྱས་ཡོད་པ་རེད། ཁོ་མོ་དེ་ལ་ཞེ་འཁོན་སྐྱེས་ནས་འཁོན་
ལན་སློག་རྩིས་བྱས། 2003ལོའི་ཟླ་12པའི་ཚེས་12ཉིན། ཁོ་མོ་སློབ་གྲྭའི་
ཉལ་ཁང་ལ་འཛུལ་ནས་མི་མེད་དུས་རང་ཉིད་སྔོན་ཆད་སྡོད་སའི་ཉལ་ཁང་ལ་
མེ་བརྒྱབ་པ་རེད། མཇུག་འབྲས་ལ་མེ་སྐྱོན་ཆེན་པོ་བྱུང་ནས་ཐོག་ཁང་ཧྲིལ་
པོའི་ནང་གི་གྱོན་ཆས་དང་ཉེར་སྤྱད་ཚང་མ་མེས་ཚིག་པས། དཔལ་འབྱོར་གྱི་
གྱོང་གུན་ཆེན་པོ་བཟོས་པ་རེད།
གནད་དོན།
(1) གོང་གསལ་གྱོད་དོན་ནང་དུ་དབང་མོའི་བྱ་སྤྱོད་དེ་བྱས་ཉེས་སུ་
གྲུབ་ཡོད་དམ།
(2) གལ་སྲིད་དབང་མོས་ཉལ་ཁང་ལ་མེ་བསྲེགས་བཏང་རྗེས་མི་
གཞན་གྱིས་ཤེས་འགྲོ་བསམས་ནས་བྲོས་ཕྱིན་པ་དང༌། ཉལ་ཁང་གི་ལས་ཀ་
བས་མེ་བསད་པ་ཡིན་ན། དབང་མོའི་ཉེས་སྤྱོད་དེ་ཉེས་དམིགས་གྲུབ་ཟིན་པ་
ཡིན་ནམ་ཉེས་དམིགས་མ་གྲུབ་པ་ཡིན།
(3) གལ་སྲིད་དབང་མོས་ཉལ་ཁང་དུ་ལཱ་སྒྲོན་སྦྱར་ནས་དེབ་ལྟ་དུས་
གཟབ་གཟབ་མ་བྱས་པར་སློབ་གྲོགས་ཀྱི་ཉལ་ཁྲི་ལ་མེ་ཤོར་ནས་ཉལ་ཁང་ལ་མེ་
ཆེན་པོ་ཤོར་བ་ཡིན་ན། དབང་མོའི་ཉེས་སྤྱོད་དེ་མེ་ཤོར་བའི་བྱས་ཉེས་ཡིན་
ནམ་མེ་བརྒྱབ་པའི་བྱས་ཉེས་ཡིན།



གྱོད་དཔེ་གཉིས་པ། གས་གཏོར་གྱི་བྱས་ཉེས།
（གྱོད་དཔེ།
ཞུ་སྦྱོར་ཕྱི་མ། དབྱང༌xx ། ཕོ། ལོ་16ཡིན་པ་དང༌། སློབ་འབྲིང་
ཞིག་གི་སློབ་མ་ཡིན། 2003ལོའི་ཟླ9པར། དབྱང༌ x x སློབ་འབྲིང་ལ་
ཞུགས་པ་དང་། ཅོག་ཙེ་གཅིག་པའི་ཐོག་སྡོད་མཁན་སློབ་གྲོགས་དང་འགལ་
བ་བྱུང༌། སློབ་གྲོགས་དེས་ཉལ་ཁང་གཅིག་པ་ཡིན་པའི་སློབ་གྲོགས་གསུམ་
དང་ངན་འབྲེལ་གྱིས་ཁོ་ལ་བརྙས་བཅོས་དང་ཉེས་རྡུང་ཐེངས་མང་པོ་བྱས་པས།
ཁོ་སློབ་གྲོགས་དེ་གསུམ་ལ་ཞེ་འཁོན་ཆེན་པོ་ལངས། 2003ལོའི་ཟླ་10པའི་
ཚེས27ཉིན་གྱི་ཉིན་མའི་གོང་ལ་དབྱང༌ x x ཟ་ཁང་དུ་ཁ་ལག་ཉོ་རུ་འགྲོ་
དུས་ཡང་བསྐྱར་སློབ་གྲོགས་དེ་གསུམ་གྱི་ཉེས་རྡུང་མྱངས་པས། ཁོ་ལ་ཉི་མ་
ཞིག་ཤ་འཁོན་ལེན་དགོས་པའི་བསམ་པ་སྐྱེས། དེ་ནས་དབྱང༌ x x ཡིས་ཕྱི་
ལོག་ནས་མེ་རྟ་རྐང་གསུམ་ཉོས་ཏེ་ རྫས་འཐུམ་བཟོས་རྗེས་སློབ་གྲོགས་དེ་
གསུམ་གྱི་ ཉལ་ ཁྲིའི་འོག་ཏུ་སྦས་བཞག་པ་རེད། ཉིན་དེའི་དགོང་མོ་ཆུ་
ཚོད་21དང་སྐར་མ་40སྟེང། དབྱང༌ x x ཡིས་ སློབ་གྲོགས་དེ་ གསུམ་
གཉིད་ཁུག་རྗེས་རྫས་འཐུམ་ལ་མེ་སྦར་རྗེས་སྒོ་བརྒྱབ་སྟེ་ཕྱི་ལོག་ལ་བྲོས་སོང་བ་
རེད། རྫས་འཐུམ་འབར་སྒང་ སློང་གྲོགས་ གཉིས་བྲོས་ནས་ ཐར་བ་དང་།
སློབ་གྲོགས་གཅིག་ལ་རྨས་སྐྱོན་ཆེན་པོ་ཕོག་ལ། ཉལ་ཁང་གི་ཁྱིམ་ཆས་སོགས་
དངོས་ཟོག་ལ་ཆག་སྐྱོན་བྱུང་ནས་གྱོང་གུན་སྒོར་མོ་2800ལྷག་བཟོས་པ་རེད།
དབྱང༌ x x ཡིས་ཉེས་སྤྱོད་སྤེལ་འཕྲལ་དགེ་རྒན་ལ་སྙན་འབུལ་ཞུས་པ་དང༌།
དགེ་རྒན་གྱིས་ཁོ་ལ་བྱས་ཉེས་རང་འབུལ་བྱེད་དུ་བཅུག་པ་རེད།
，
63



【དབྱེ་ཞིབ་
རང་རྒྱལ་གྱི་ཉེས་ཁྲིམས་ཀྱི་གཏན་འབེབས་ལྟར་ན། གས་གཏོར་བྱས་
པའི་བྱས་ཉེས་ནི་བྱ་སྤྱོད་སྤེལ་མཁན་གྱིས་གས་གཏོར་དངོས་རྫས་འགད་པའམ་
ཐབས་ཤེས་གཞན་པའི་ཐོག་ནས་གས་གཏོར་བྱས་ཏེ། དམིགས་གཏད་མེད་
པའི་མི་མང་ ཤས་ཀྱི་མི་ལུས་ཀྱི་བདེ་འཇགས་དང་གཞུང་སྒེར་གྱི་རྒྱུ་ནོར་ལ་
གནོད་འཚེ་བསྐྱལ་བའི་བྱ་སྤྱོད་ལ་ཟེར། གས་གཏོར་གྱི་བྱས་ཉེས་ནི་སྤྱི་པའི་
བདེ་འཇགས་ལ་གནོད་འཚེ་གཏོང་བའི་བྱས་ཉེས་རེད། བྱས་ཉེས་དེའི་ཁྱད་
ཆོས་གཙོ་བོ་ནི། ཕྱི་ཚུལ་ནས་བཤད་ན་བྱ་སྤྱོད་སྤེལ་མཁན་གྱིས་གས་གཏོར་གྱི་
ཐབས་ཤེས་སྤྱད་ཡོད་པ་དང་། དམིགས་གཏད་མེད་པའི་མི་མང་ཤས་ལ་ཤི་
རྨས་འབྱུང་དུ་བཅུག་པའམ་ཡང་ན་གཞུང་སྒེར་གྱི་རྒྱུ་ནོར་འབོར་ཆེན་ལ་གྱོང་
གུན་བཟོས་པ། སྤྱི་པའི་བདེ་འཇགས་ལ་གནོད་འཚེ་བསྐྱལ་བ་བཅས་དང་
གཅིག རང་ངོས་ནས་བཤད་ན་བྱ་སྤྱོད་སྤེལ་མཁན་གྱི་སྐྱེ་བོ་ལ་སྤྱི་པའི་བདེ་
འཇགས་ལ་གནོད་འཚེ་གཏོང་བའི་བསམ་བཞིན་དུ་བྱས་པའི་ཀུན་སློང་ཡོད་པ་
དང་གཉིས་ཡིན། གལ་སྲིད་ཉེས་ཅན་གྱི་ལས་འཛོལ་གྱིས་དབང་གིས་གས་
གཏོར་བྱུང་ནས་སྤྱི་པའི་བདེ་འཇགས་ལ་གནོད་འཚེ་བསྐྱལ་བ་དང་། མཇུག་
འབྲས་ཚབས་ཆེན་བཟོས་པ་ཡིན་ན་ལས་འཛོལ་གས་གཏོར་གྱི་བྱས་ཉེས་གྲུབ་
པ་ཡིན། གྱོད་དོན་འདིའི་ནང་དབྱང༌ x x ཡིས་གས་གཏོར་བྱས་པ་ནི་རང་
ངོས་ནས་བཤད་ན་བསམ་བཞིན་དུ་སྤེལ་བ་ཡིན་པ་གསལ་པོ་ཡིན་ལ། དེས་མ་
ཚད་མི་མང་པོར་དམིགས་གཏད་པ་དང་སྤྱི་པའི་གནས་ཡུལ་དུ་དམིགས་གཏད་
མེད་པའི་མི་མང་ཤས་ཀྱི་མི་ལུས་བདེ་འཇགས་ལ་གནོད་འཚེ་ཐེབས་ཡོད་པས།
གས་གཏོར་གྱི་བྱས་ཉེས་བསགས་ཡོད་པ་རེད།
【བསླབ་བྱ།
སློབ་གྲོགས་དང་གྲོགས་བར་དུ་འགལ་བ་བྱུང་ན་རང་རྟོག་ སྒོས་ དགེ་ རྒན་
64



བཙལ་ནས་ཐག་གཅོད་བྱེད་འོས་ཤིང་། འདུམ་ཐབས་ལ་བརྩོན་དགོས་པ་ལས་དྲག་
ཤུགས་ཀྱི་བྱེད་ཐབས་སྤྱོད་ག་ལ་རུང༌། གྱོད་དོན་འདིའི་ནང་བཞིན་གྱི་གས་གཏོར་
བྱེད་པའི་ཐབས་ཀྱིས་སློབ་གྲོགས་བར་གྱི་འགལ་བ་ཐག་གཅོད་བྱེད་ཚུལ་ནི་དེ་བས་
ཀྱང་མི་རུང་བ་རེད།
རང་རྒྱལ་གྱི་ཉེས་ཁྲིམས་ཀྱི་དོན་ཚན་114པའི་ནང་གཏན་འབེབས་བྱས་དོན།
མེ་བརྒྱབ་པ་དང༌། ཆུ་རགས་གཏོར་བ། གས་ གཏོར་བཏང་བ། .དུག་བཏབ་པ་
བཅས་སམ་ཉེན་ ཁ་ ཆེ་ བའི་བྱེད་ཐབས་་གཞན་དག་ ལ་ བརྟེན་ནས་ བཟོ་གྲྭ་ དང༌།
གཏེར་ཁ། སྣུམ་ཞིང༌། གྲུ་ ཁ། ཆུ་བོ། ཆུ་ མགོ བཀར་ ཁང༌། སྡོད་ཁང༌།
ནགས་ ཚལ། ཞིང་ ར། གཡུལ་ ཁ། འབྲོག་ ར། སྦྱབས་ ལམ་ གལ་ཆེན། སྤྱིའི་
བརྩིགས་བཟོས་བཅས་སམ་གཞུང་སྒེར་གྱི་ རྒྱུ་ནོར་གཞན་དག་གཏོར་བཤིག་བཏང་
བ་དང༌། སྤྱིའི་བདེ་དོན་ལ་གནོད་འཚེ་བཏང་ནས་ངན་འབྲས་ཚབས་ཆེན་བྱུང་མེད་
པའི་རིགས་ལ་དུས་བཙོན་ལོ་གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་
རྒྱུ། ཉེས་ཁྲིམས་ཀྱི་དོན་ཚན་115པའི་ནང་གཏན་འབེབས་བྱས་དོན། མེ་བརྒྱབ་པ་
དང༌། ཆུ་རགས་ གཏོར་བ། གས་ གཏོར་བཏང་བ། དུག་བཏབ་པ་བཅས་སམ་
ཉེན་ཁ་ཆེ་བའི་བྱེད་ཐབས་གཞན་དག་ལ་བརྟེན་ནས་གཞན་ལ་རྨས་སྐྱོན་ཚབས་ཆེན་
བཟོས་པ་དང་སྲོག་བཅད་པའམ་ཡང་ན་གཞུང་སྒེར་གྱི་རྒྱུ་ནོར་ལ་གཏོར་སྐྱོན་ཆེན་པོ་
བྱུང་བའི་རིགས་ ལ་ དུས་ བཙོན་ ལོ་ བཅུ་ ཡན་ དང༌། ཚེ་བཙོན་ནམ་ ཡང་ན་སྲོག་
ཁྲིམས་ཀྱི་ཉེས་ཆད་གཅོད་རྒྱུ། ལས་འཛོལ་གྱིས་གོང་གསལ་ནང་གསེས་དོན་ཚན་དུ་
གསལ་བའི་བྱས་ཉེས་བསགས་ པའི་ རིགས་ ལ་ དུས་ བཙོན་ལོ་ གསུམ་ ཡན་ནས་ལོ་
བདུན་མན་བར་གྱི་ཉེས་ཆད་གཅོད་རྒྱུ་དང༌། ཉེས་ཚབས་ཅུང་ཆུང་བའི་རིགས་ལ་
དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་གྱི་ཉེས་ཆད་གཅོད་རྒྱུ།
【གནད་དོན་གླེང་མོལ） (1) འབྲེལ་ཡོད་དཔྱད་གཞི་བཙལ་ནས་
གོང་གསལ་གྱོད་དོན་ནང་གི་དབྱང༌ x x ཡི་གས་གཏོར་བྱ་སྤྱོད་ལ་དབྱེ་ཞིབ་
བྱོས། གནོད་འཚེ་ཕོག་ཡུལ་གྱི་སྐྱེ་བོའི་རྒྱུ་ནོར་ལ་གཏོར་སྐྱོན་བཏང་བ་ཚབས་
65



ཚེ་ན། ཁོའི་བྱ་སྤྱོད་དེས་བསམ་བཞིན་དུ་གཞུང་སྒེར་གྱི་རྒྱུ་ནོར་ལ་གཏོར་སྐྱོན་
བཏང་བའི་བྱས་ཉེས་བསགས་ཡོད་དམ།
(2) ཁྱེད་དང་སློབ་གྲོགས་བར་དུ་འགལ་བ་བྱུང་རིགས་ཐག་གཅོད་
འོས་འཚམ་གང་ལྟར་བྱས་ཡོད། ཁྲིམས་མཐུན་ལུགས་མཐུན་ཞིག་བྱུང་ཡོད་
དམ།
66



གྱོད་དཔེ་གསུམ་པ། ཉེན་ཁ་ཅན་གྱི་དངོས་རྫས་
བཏབ་པའི་བྱས་ཉེས།
【གྱོད་དཔེ།
དབང་འདུས། ཕོ། ལོ་15ཡིན། རྫོང་ག་གེ་མོའི་སློབ་འབྲིང་ཞིག་གི་
དམའ་འབྲིང་ལོ་རིམ་གཉིས་པའི་སློབ་མ་ཡིན། ཁོའི་ཕ་མ་གཉིས་གྲོང་ཚོ་
གཅིག་ པའི་ གྲོང་ དམངས་ ཚེ་ རིང་ དང་ འགལ་ བ་ ཆེན་ པོ་ གནས་ ཡོད།
2003ལོའི་ཟླ་4པའི་ཚེས་26ཉིན་གྱི་སྔ་དྲོ། ཁོའི་ཨ་མ་ལ་ཚེ་རིང་གིས་ཉེས་
རྡུང་བཏང་བས། དབང་འདུས་ལ་ཚེ་རིང་ལ་དུག་བཏབ་ནས་གསོད་དགོས་
པའི་བསམ་སྦྱོར་སྐྱེས། 2003ལོའི་ཟླ་5པའི་ཚེས་1ཉིན་གྱི་སྔ་དྲོ། དབང་
འདུས་ཀྱིས་ཚེ་རིང་ཚང་ན་མི་མེད་པའི་གོ་སྐབས་དང་བསྟུན་ནས་སྔ་ས་ནས་གྲ་
སྒྲིག་བྱས་ཡོད་པའི་བྱི་བ་གསོད་སྤྱད་ཀྱི་དུག་རྫས་ཕྱེ་མ་དེ་ཚེ་རིང་ཚང་གི་ཐབ་
ཀའི་ཐོག་གི་ཚ་སྣོད་ནང་དུ་བླུག་བཞག་པས། ཚེ་རིང་དང་ཁོའི་བུ་གཉིས་དང་
དེ་བཞིན་ཁོ་ཚང་དུ་ཟ་མ་ཟ་མཁན་འགྲུལ་པ་གཉིས་བཅས་ལ་དུག་ཕོག་པ་རེད།
ཁོ་ཚོ་དུས་ཐོག་དུ་མྱུར་སྐྱོབ་བྱེད་སྐལ་བྱུང་བས་སྲོག་ཉེན་ལས་ཐར་ནས་ཚེ་གོད་
མ་བྱུང་བ་རེད། །
དབྱེ་ཞིབ།
ཉེན་ཁ་ཅན་གྱི་དངོས་རྫས་བཏབ་པའི་བྱས་ཉེས་ཟེར་བ་ནི་བསམ་
བཞིན་དུ་དུག་ལ་སོགས་པའི་ཉེན་ཁ་ཅན་གྱི་དངོས་རྫས་བཏབ་ནས་སྤྱི་པའི་
བདེ་འཇགས་ལ་གནོད་འཚེ་གཏོང་བའི་བྱ་སྤྱོད་ལ་ཟེར། དབང་འདུས་ཀྱི་བྱ་
སྤྱོད་དེ་ནི་ཉེན་ཁ་ཅན་གྱི་དངོས་རྫས་བཏབ་པའི་བྱས་ཉེས་ལ་རྩིས་ཆོག རྒྱུན་
67



མཚན་ནི་ཁོ་རང་ངོས་ནས་བཤད་ན་རང་ཉིད་ཀྱི་བྱ་སྤྱོད་དེས་སྐྱེ་བོ་གཞན་པ་
མང་ཤས་ཀྱི་སྲོག་ལེན་སྲིད་པ་གསལ་པོ་ཤེས་ཡོད་པ་དང་། དེས་མ་ཚད་མཇུག་
འབྲས་རང་གར་འབྱུང་དུ་བཅུག་ཡོད་པ་དང་གཅིག དབང་འདུས་ཀྱིས་བྱི་བ་
གསོད་སྤྱད་ཀྱི་དུག་རྫས་ཚྭ་སྣོད་ནང་དུ་བླུག་པའི་ཉེས་སྤྱོད་སྤེལ་ཚར་བ་དང་།
སྐྱེ་བོ་མང་ཤས་ཤིག་ལ་ཚད་མི་འདྲ་བའི་དུག་ཕོག་ཏུ་བཅུག་པ་དང་གཉིས་ཡིན།
དེ་བས་དབང་འདུས་ཀྱི་བྱ་སྤྱོད་དེ་ལ་ཉེན་ཁ་ཅན་གྱི་དངོས་རྫས་བཏབ་པའི་
བྱས་ཉེས་གསོག་པའི་རྒྱུ་རྐྱེན་གཙོ་བོ་ཚང་ཡོད་པ་རེད།
【བསླབ་བྱ།
ཁྱིམ་མཚེས་བར་གྱི་འགལ་བ་ནི་ཁྲིམས་མཐུན་གྱི་ཐབས་ལམ་ཐོག་ནས་ཐག་
གཅོད་བྱེད་དགོས་པ་ལས། ཞེ་འཁོན་བཅངས་ནས་ཁྲིམས་འགལ་གྱི་བྱེད་ཐབས་སྤྱོད་
གཏན་ནས་མི་རུང༌།
【གནད་དོན་གླེང་མོལ】
(1) གོང་གསལ་གྱོད་དོན་ནང་དུ་དབང་འདུས་ཀྱི་བྱ་སྤྱོད་དེས་
བསམ་བཞིན་དུ་མི་བསད་པའི་བྱས་ཉེས་བསགས་ཡོད་དམ། །
(2) ཉེན་ཁ་ཅན་གྱི་དངོས་རྫས་བཏབ་པའི་བྱས་ཉེས་དང་བསམ་
བཞིན་དུ་མི་བསད་པའི་བྱས་ཉེས་བར་གྱི་ཁྱད་པར་ལ་དབྱེ་ཞིབ་བྱོས། །
(3) རྟིང་སྐུལ་བྱེད་རྒྱུ་ཞིག་ལ། སྤྲོ་བ་ཡོད་པའི་སློབ་གྲོགས་ཚོས་སྤྱི་
པའི་བདེ་དོན་ལ་གནོད་འཚེ་གཏོང་བའི་བྱས་ཉེས་རིགས་12སྟེ། མེ་བརྒྱབ་
པའི་བྱས་ཉེས་དང་། གས་གཏོར་གྱི་བྱས་ཉེས། ཉེན་ཁ་ཅན་གྱི་བྱེད་ཐབས་
ཐོག་ནས་སྤྱི་པའི་བདེ་འཇགས་ལ་གནོད་འཚེ་སྐྱེལ་བའི་བྱས་ཉེས། འགྲིམ་
འགྲུལ་ཡོ་བྱད་གཏོར་བརླག་བྱེད་པའི་བྱས་ཉེས། འགྲིམ་འགྲུལ་ཡོ་བྱད་གཏོར་
བཤིག་གཏོང་བའི་བྱས་ཉེས། འཇིགས་སྐུལ་བྱེད་སྒོ་སྤེལ་མཁན་རྩ་འཛུགས་
68



སྒྲིག་འཛུགས་དང་དེར་འགོ་ཁྲིད་དང་ཧུར་ཐག་ཞུགས་པའི་བྱས་ཉེས། མཁའ་
འགྲུལ་ཡོ་བྱད་བཙན་ཁྲིད་བྱེད་པའི་བྱས་ཉེས། མེ་མདའ་དང་། རྫས་མདེལ།
འབར་རྫས་བཅས་ཁྲིམས་འགལ་ གྱིས་བཟོ་བ་དང་། ཉོ་འཚོང་། དབོར་
འདྲེན། སྦྲག་ཐོག་སྐུར་བ། ཉར་ཚག་བཅས་བྱེད་པའི་བྱས་ཉེས། མེ་མདའ་
དང་༌། རྫས་མདེལ། འབར་རྫས་བཅས་རྐུ་ཁྱེར་དང་བཙན་འཕྲོག་བྱེད་པའི་
བྱས་ཉེས། འགྲིམ་འགྲུལ་གྱི་བྱུར་ཉེས་སྐྱེད་པའི་བྱས་ཉེས། འགན་འཛོལ་གྱི་
བྱུར་ཉེས་ཚབས་ཆེན་སྐྱེད་པའི་བྱས་ཉེས། ལས་གྲྭའི་བདེ་འཇགས་ཀྱི་བྱུར་
ཉེས་ཚབས་ཆེན་སྐྱེད་པའི་བྱས་ཉེས་བཅས་ལ་སློབ་སྦྱོང་ཞིབ་ཕྲ་བྱེད་རོགས།



གྱོད་དཔེ་བཞི་བ། དངུལ་ལོར་རྫུན་མ་ཉར་འཛིན་དང་
བཀོལ་སྤྱོད་བྱས་པའི་བྱས་ཉེས།
（གྱོད་དཔེ】
དོན་གྲུབ། ཕོ། ལོ་19ཡིན། གྲོང་ཚོ་ཞིག་གི་གྲོང་དམངས་ཡིན།
2003ལོའི་ཟླ་6པར། ཁོས་སྒོར་མོ་1800སྤྱད་དེ་ཁྲོམ་ནས་100ལོར་ཅན་གྱི་
དངུལ་ལོར་རྫུན་མ་ཁྱོན་བསྡོམས་སྒོར་མོ་12000ཉོས་པ་རེད། ཕྱིར་ལོག་
ནས་སྒོར་མོ་རྩི་སྐབས་དངུལ་ལོར་རྫུན་མའི་ཁྲོད་དུ་མགོ་རིས་ཆད་པའམ་ཨང་
ཀི་ཆད་པ་ཅན་མང་པོ་ཡོད་པ་མཐོང་བས། དེ་དག་གིས་མི་སྡེ་ལ་མགོ་སྐོར་
གཏོང་ཐབས་མེད་པ་ཤེས་ནས་གཞན་གྱི་གཡོ་འོག་ཏུ་ཚུད་སོང་བསམ་ནས་
འགྱོད་པ་སྐྱེས། ཁོས་སེམས་ལ་དེ་དག་རང་གར་བསྐྱུར་བཞག་ན་གྱོང་ཆེན་པོ་
འཁུར་པ་དང༌། བེད་སྤྱོད་གཏོང་བསམ་ན་ཁེ་ཉེན་ཆེན་པོ་འཁུར་དགོས་པ་
མིན་ནམ་དྲན། དེ་ནས་ཁོས་མ་གནས་སྒོར་མོ་1800ལ་ཕངས་སེམས་སྐྱེས་
ནས་དངུལ་ལོར་རྫུན་མའི་ནང་ནས་སྤུས་ཀ་ཅུང་དག་པའི་སྒོར་5500བདམས་
ནས་ཐབས་ཤེས་ཤིག་གཏོང་དགོས་བསམ། 2003ལོའི་ཟླ་10པའི་ཉིན་ཞིག་
གི་སྔ་དྲོ། དོན་གྲུབ་ཀྱིས་དངུལ་ལོར་རྫུན་མ་དེ་དག་ཁྱེར་ནས་ཁྲོམ་ལ་ཕྱིན་ཐོག་
ཅ་ལག་ཙག་ཙིག་རེ་ཉོས་ནས་སྒོར་མོ་བརྒྱ་ལོར་ལ་དངུལ་སིལ་མ་སློག་དུ་འཇུག་
པའི་ཐབས་ཀྱིས་དངུལ་ལོར་ངོ་མ་ཨེ་ཐོབ་བལྟས། ཁོའི་ལྐོག་ལྐོག་སུལ་སུལ་གྱི་
བྱ་བ་སྤྱོད་པ་དེས་སྐོར་གཡེང་ཉེན་རྟོག་པ་ལ་དོགས་པ་བསླངས་པས། འདྲི་
རྩོད་ཁྲོད་ཁོ་ལ་དངུལ་ལོར་རྫུན་མ་མང་པོ་ཡོད་པ་མངོན་སུམ་དུ་ཕྱུང་། དོན་
གྲུབ་ལ་ཁ་གཡར་ཁག་འཇོག་བྱེད་ཐབས་མེད་པར་རང་ཉིད་ཀྱིས་ཉེས་སྐྱོན་ཚང་
10



མ་ངོས་ལེན་བྱེད་དགོས་བྱུང་བ་རེད།
【དབྱེ་ཞིབ།
དངུལ་ལོར་རྫུན་མ་ཉར་འཛིན་དང་བཀོལ་སྤྱོད་བྱས་པའི་བྱས་ཉེས་ནི་
དངུལ་ལོར་དོ་དམ་སྐོར་གྱི་ཁྲིམས་སྲོལ་དང་འགལ་ནས་ཤེས་བཞིན་དུ་དངུལ་
ལོར་རྫུན་མ་ཉར་འཛིན་དང་བཀོལ་སྤྱོད་བྱེད་པ་དང་། དེ་མིན་གྲངས་འབོར་
མང་བའི་བྱ་སྤྱོད་ལ་ཟེར། དངུལ་ལོར་རྫུན་མ་ཉར་འཛིན་དང་བཀོལ་སྤྱོད་བྱས་
པའི་བྱས་ཉེས་ནི་གདམ་ག་ཡོད་པའི་ཉེས་མིང་ཡིན་པས། བྱ་སྤྱོད་ཀྱིས་བྱས་
ཉེས་གང་ཞིག་བསགས་ན་བབ་མཐུན་གྱི་ཉེས་ཆད་གཅོད་དགོས་པ་རེད་ལ།
ཉེས་མིང་ཉིས་བརྩེགས་ཡང་འགྲུབ་ཆོག་པ་རེད། དངུལ་ལོར་རྫུན་མ་འཁྱེར་
བའི་བྱས་ཉེས་ནི་དངུལ་ལོར་རྫུན་མ་ཁྲིམས་འགལ་གྱིས་ཐོབ་པ་དང༌། དབང་
བ། འཁྱེར་བ། ཉར་བོ་བཅས་ཀྱི་བྱ་སྤྱོད་ལ་ཟེར། དངུལ་ལོར་རྫུན་མ་བཀོལ་
སྤྱོད་བྱེད་པའི་བྱས་ཉེས་ནི་དངུལ་ལོར་རྫུན་མ་ཁྲིམས་འགལ་གྱིས་རྩིས་སྤྲོད་པ་
དང་། བརྗེ་བ། བཅོལ་བ། ཉོ་འཚོང་ལ་སོགས་ཀྱི་བྱེད་སྒོའི་ཐད་བེད་སྤྱོད་
གཏོང་བའི་བྱ་སྤྱོད་ལ་ཟེར། དེ་ཡང་བྱ་སྤྱོད་སྤེལ་མཁན་གྱིས་དངུལ་ལོར་རྫུན་
མ་ཉར་འཛིན་དང་བཀོལ་སྤྱོད་བྱས་ཚད་གྲངས་འབོར་ཅུང་མང་ན་གཞི་ནས་
བྱས་ཉེས་བསགས་པར་རྩི་བ་རེད། གལ་སྲིད་ངོ་རྫུན་མ་ཤེས་པར་དངུལ་ལོར་
རྫུན་མ་དེ་ངོ་མར་རྩིས་ནས་ཉར་འཛིན་དང་བཀོལ་སྤྱོད་བྱས་པ་ཡིན་ན་བྱས་
ཉེས་བསགས་པར་རྩི་གི་མ་རེད། དོན་གྲུབ་ཀྱིས་དངུལ་ལོར་རྫུན་མ་ཤེས་
བཞིན་དུ་ཉར་འཛིན་དང་བཀོལ་སྤྱོད་བྱས་ཡོད་པས། ཁྲིམས་འགལ་གྱིས་
དངུལ་ལོར་རྫུན་མ་ཉར་འཛིན་དང་བཀོལ་སྤྱོད་བྱས་པའི་བྱས་ཉེས་བསགས་
ཡོད་པ་རེད། །
【བསླབ་བྱ།
ཉེ་ཆར་དངུལ་ལོར་རྫུན་མའི་ སྐོར་གྱི་ཉེས་སྤྱོད་མང་དུ་འགྲོ་བཞིན་ཡོད་པ་
71



སྒར་གྱི་བྱས་ཉེས་ལང་ཚད་མཐོ་རུ་གང་འདེགས་གཏོང་ཆེ་རུ་སྐྱེད་རྒྱུ་བས་དོན།
དང༌། དེ་དག་ལས་དངུལ་ལོར་རྫུན་མ་ཉར་འཛིན་དང་བཀོལ་སྤྱོད་བྱེད་པ་ནི་ཁྱབ་
ཆེན་པོ་ཆགས་ཡོད་པ་རེད། ཉེས་སྤྱོད་དེ་དག་གིས་རྒྱལ་ ཁབ་ཀྱི་དངུལ་ལོར་སྒྲིག་
སྲོལ་ལ་གཏོར་བརླག་ཤར་རྒྱག་ཏུ་ཐེབས་ཡོད། དེ་ལ་ང་ཚོས་དངུལ་ལོར་རྫུན་མ་
སྐོར་གྱི་བྱས་ཉེས་ལ་རྡུང་རྡེག་ཚ་ནན་གཏོང་བའི་ཕྱོགས་མཚུངས། ཧུར་བརྩོན་གྱིས་
རྒྱལ་དམངས་ཀྱི་བྱང་ཚད་མཐོ་རུ་གཏོང་དགོས་པ་སྟེ། དེའི་ནང་དུ་མི་རྣམས་ཀྱི་
བསམ་བློ་དང་ཀུན་སྤྱོད་ཀྱི་ཆུ་ཚད་མཐོར་འདེགས་གཏོང་རྒྱུ་དང་། བཅའ་ཁྲིམས་ཀྱི་
འདུ་ཤེས་ཆེ་རུ་སྐྱེད་རྒྱུ། བདེན་རྫུན་ངོ་འབྱེད་པའི་ནུས་པ་ཆེ་རུ་སྐྱེད་རྒྱུ་བས་ཚུད།
རང་རྒྱལ་ གྱི་ ཉེས་ ཁྲིམས་ ཀྱི་ དོན་ ཚན་171ནང་ གཏན་ འབེབས་ བྱས་ དོན།
རྫུན་བཟོ་བྱས་པའི་དངུལ་ལོར་ཕྱིར་ཚོང་དང་ཉོ་སྒྲུབ་བྱས་པའམ་ཡང་ན་རྫུན་བཟོ་
བྱས་པའི་དངུལ་ལོར་ཡིན་པ་ཤེས་བཞིན་དུ་དབོར་འདྲེན་བྱས་ཤིང་གྲངས་འབོར་ཆེ་
ཙམ་ཡིན་རིགས་ལ་དུས་བཙོན་ལོ་ གསུམ་ མན་གྱི་ཉེས་ཆད་དམ་བཙན་ཉར་ལས་
བསྐུལ་གྱི་ཉེས་ཆད་གཅོད་རྒྱུ་དང་སྒོར་ཁྲི་གཉིས་ཡན་ནས་འབུམ་གཉིས་མན་བར་གྱི་
དངུལ་ཆད་ཆབས་སྦྲགས་སུ་གཅོད་རྒྱུ་དང༌། གྲངས་འབོར་ཧ་ཅང་ཆེ་བའི་རིགས་
ལ་དུས་བཙོན་ལོ་གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ་དང་སྒོར་
ཁྲི་ལྔ་ ཡན་ ནས་ ལྔ་ འབུམ་ མན་ བར་ གྱི་ དངུལ་ ཆད་ ཆབས་ སྦྲགས་ སུ་ གཅོད་ རྒྱུ།
གྲངས་འབོར་ལྷག་པར་ཆེ་རིགས་ལ་དུས་བཙོན་ལོ་བཅུ་ཡན་ནམ་ཚེ་བཙོན་གྱི་ཉེས་
ཆད་གཅོད་རྒྱུ་དང་སྒོར་ཁྲི་ལྔ་ཡན་ནས་འབུམ་ལྔ་ མན་བར་གྱི་དངུལ་ཆད་གཅོད་
རྒྱུའམ་རྒྱུ་ནོར་གཞུང་བཞེས་ཀྱི་ཆད་པ་ཆབས་སྦྲགས་སུ་གཅོད་རྒྱུ། །
【གནད་དོན་གླེང་མོལ】
(1) ཁྱོད་ཀྱི་ཉེ་འཁོར་དུ་དངུལ་ལོར་རྫུན་མ་ཉར་འཛིན་དང་བཀོལ་
སྤྱོད་བྱེད་མཁན་བྱུང་ངམ། །
(2) དངུལ་ལོར་རྫུན་མ་ཉར་འཛིན་དང་། བཀོལ་ སྤྱོད། ཉོ་
འཚོང་། དབོར་འདྲེན་བཅས་བྱེད་པས་རྒྱལ་ཁབ་ཀྱི་རྒྱུན་ལྡན་དངུལ་ལོར་སྒྲིག་
སྲོལ་ལ་ཐེབས་པའི་གནོད་འཚེ་སྐོར་བགྲོ་གླེང་བྱེད་རོགས།



གྱོད་དཔེ་ལྔ་བ། དངུལ་ལོར་རྫུན་བཟོ་དང་
སྒྱུར་བཟོ་བྱས་པའི་བྱས་ཉེས།།
（གྱོད་དཔེ།
2003ལོའི་ཟླ་12པའི་ཟླ་དཀྱིལ་དུ། ཀྲང༌ x x དང་ཚའི་ xx
གཉིས་ཀྱིས་མི་དམངས་ཤོག་སྒོར་རྫུན་བཟོ་བྱེད་རྒྱུའི་ངན་ཇུས་བཤམས་ནས་
ཀྲང༌ x x ཡིས་ཀོང་ཏུང་གི་ཧྲི་དབྱི་ཞང་དུ་ཁང་པ་གླས་ཤིང་། རང་ཉིད་ཀྱི་ཉེ་
ཚན་དང་ཤག་པོ་སོགས་མི་16བསྡུས་ཏེ་དངུལ་ལོར་རྫུན་མ་ལས་སྣོན་བྱེད་འགོ་
བརྩམས། ཁོ་ཚོ་ལས་བགོས་བྱས་ཏེ་མི7གྱིས་དངུལ་ལོར་རྫུན་མའི་མཐའ་
བཅད་པ་དང༌། མི་4ཡིས་དངུལ་ལོར་རྫུན་མའི་གཡོན་གཞོགས་སུ་དངུལ་སྐུད་
བཅུག ཡང་མི་4ཡིས་དངུལ་ལོར་རྫུན་མའི་གཡས་གཞོགས་སུ་མགོ་རིས་པར་
བཏབ། དེ་ནས་ཁོ་ཚོས་དངུལ་སྐུད་བཅུག་ཡོད་པའི་དངུལ་ལོར་རྫུན་མ་དང་
མགོ་རིས་དཔར་ཡོད་པའི་དངུལ་ལོར་རྫུན་མ་གཉིས་ཁ་སྤྲོད་དུ་སྦྱར་ཏེ་དབུར་
ཏི་ཡིས་སྙོམ་པོར་དབུར་ཆག་བརྒྱབ། ཁོ་ཚོས་དེ་ལྟར་བཟོ་སྐབས་འཛིན་བཟུང་
ཐེབས་པ་དང་དངུལ་ལོར་རྫུན་མ་སྒམ་དོ་སྟེ། ལོར་ཐང་ཁྱོན་བསྡོམས་སྒོར་
མོ་2540400ལ་ཟིན་པ་དང་།(དེ་ཚོའི་ནང་དུ་སྒོར་མོ་བརྒྱ་ལོར་1154དང༌།
ལྔ་བཅུ་ ལོར་4800ཡོད།） དངུལ་ སྐུད་ ཆག་ པ་4དང་ ཚོས་ རྫས་ ལྕགས་
སྒམ་3སོགས་ཉེས་དམིགས་ཡོ་ཆས་ཡོད་པ་རེད།
【དབྱེ་ཞིབ།
དངུལ་ལོར་རྫུན་བཟོ་བྱེད་པ་ནི་རང་རྒྱལ་གྱི་མི་དམངས་ཤོག་སྒོར་རམ་
ཕྱི་རྒྱལ་གྱི་དངུལ་ལོར་གྱི་དཔེ་རིས་དང་། བཟོ་ལྟ། ཚོན་མདོག་སོགས་རྫུན་
73



བྱེད་པ་དང་། ཐབས་ཤེས་སྣ་ཚོགས་ཀྱི་སྒོ་ནས་ཁྲིམས་དང་འགལ་ནས་དངུལ་
ལོར་རྫུན་མ་བཟོས་ཏེ་བེད་སྤྱོད་གཏོང་ཐབས་བྱེད་པའི་བྱ་སྤྱོད་ལ་ཟེར། ཉེས་
ཁྲིམས་ཀྱི་དོན་ཚན་བརྒྱ་དང་བདུན་ཅུ་པའི་ནང་གཏན་འབེབས་བྱས་དོན།
དངུལ་ལོར་རྫུན་བཟོ་བྱས་རིགས་ལ་དུས་བཙོན་ལོ་གསུམ་ཡན་ནས་ལོ་བཅུ་
མན་བར་གྱི་ཉེས་ཆད་གཅོད་རྒྱུ་དང་སྒོར་ཁྲི་ལྔ་ཡན་ནས་འབུམ་ལྔ་མན་བར་གྱི་
དངུལ་ཆད་ཆབས་སྦྲགས་སུ་གཅོད་རྒྱུ། གཤམ་གསལ་གནས་ཚུལ་གྱི་ཡ་གྱལ་
ཞིག་བྱུང་རིགས་ལ་དུས་བཙོན་ལོ་བཅུ་ཡན་གྱི་ཉེས་ཆད་དམ་ཚེ་བཙོན་ནམ་
ཡང་ན་སྲོག་ཁྲིམས་གཅོད་རྒྱུ་དང་སྒོར་ཁྲི་ལྔ་ཡན་ནས་འབུམ་ལྔ་མན་བར་གྱི་
དངུལ་ཆད་གཅོད་རྒྱུའམ་རྒྱུ་ནོར་གཞུང་བཞེས་ཀྱི་ཆད་པ་ཆབས་སྦྲགས་སུ་
གཅོད་རྒྱུ་སྟེ། (གཅིག) དངུལ་ལོར་རྫུན་བཟོ་བྱེད་མཁན་ཚོགས་ཁག་གི་
གཏེ་པོ་དང་། (གཉིས།) དངུལ་ལོར་རྫུན་བཟོ་བྱས་པའི་གྲངས་འབོར་ཧ་
ཅང་མང་རིགས། (གསུམ།) བྱས་ཉེས་ལྷག་པར་ཚབས་ཆེན་གཞན་དག་ཡོད་
རིགས་བཅས་ཡིན། །
དངུལ་ལོར་སྒྱུར་བཟོ་བྱེད་པ་ནི་དངུལ་ལོར་ལ་ལྷན་པ་རྒྱག་པ་དང་།
ཚོས་རྒྱག་པ། སྒྲིག་སྦྱོར་བྱེད་པ་སོགས་ཀྱི་ཐོག་ནས་མ་གཞིའི་དངུལ་ལོར་དེ་
གྲངས་འབོར་མང་དུ་གཏོང་བའམ་ངོ་ཐང་ཆེ་རུ་གཏོང་བ་སྟེ། དེ་དག་གི་
གྲངས་ཚད་ཅུང་ཆེ་བ་ལ་ཟེར།
གྱོད་དོན་འདིའི་ནང་དུ་ཀྲུང༌ x x ཡིས་མི་མང་པོ་སྐོང་འགུགས་དང་
དེ་ཚོར་བཀོད་འདོམས་བྱས་ནས་མི་དམངས་ཤོག་སྒོར་རྫུན་བཟོ་བྱས་པ་དེས་
དངུལ་ལོར་རྫུན་བཟོ་བྱེད་པའི་ཉེས་བ་བསགས་ཟིན་པ་རེད། དེ་མིན་གྲངས་
ཚད་ཧ་ཅང་མང་བ་དང་ཉེསས་ཚབས་ཧ་ཅང་ཆེ་ལ། ཁོ་ནི་ཉེས་ཅན་གཙོ་བོ་
ཡིན་པ་དང་། གཞན་རྣམས་ཉེས་ཅན་ཕལ་བ་ཡིན། ཁོ་ཚོར་ཉེས་ཁྲིམས་ཀྱི་
ཁྲིམས་ཆད་གང་འོས་གཅོད་དགོས་པ་རེད། །
14



【བསླབ་བྱ།
རྒྱལ་ཁབ་ཀྱི་དངུལ་ལོར་ནི་ཚོང་ཟོག་བརྗེ་རེས་བྱེད་སྤྱད་ཡི་འབྲེལ་ཐག་ཡིན་
པ་དང༌། སྤྱི་ཚོགས་ཐོན་སྐྱེད་དང༌། བགོ་བཤའ། ཞིབ་རྩིས་བཅས་ལ་རྩིས་རྒྱག་
བྱེད་དང་ལྟ་སྐུལ་བྱེད་ཡས་ཀྱི་གཞི་འཛིན་ས་ཡིན་ཞིང༌། དེས་སྤྱི་ཚོགས་རིང་ལུགས་
ཀྱི་དེང་རབས་ཅན་འཛུགས་སྐྲུན་ལ་ནུས་པ་གལ་ཆེན་པོ་ཐོན་གྱི་ཡོད་པ་རེད། རང་
རྒྱལ་གྱིས་ལག་བསྟར་བྱེད་པ་ནི་རང་རྐྱ་འཕེར་ལ་ གཅིག་གྱུར་ཅན་གྱི་དངུལ་ལོར་
ལམ་ལུགས་ཡིན་ཞིང༌། རྒྱལ་ཁབ་ཀྱི་དངུལ་ལོར་བཟོ་དབང་དང་འགྲེམས་སྤེལ་བྱེད་
དབང་ནི་རྒྱལ་ཁབ་རང་ལ་དབང་བ་རེད། ཀྲུང་གོ་མི་དམངས་དངུལ་ཁང་གིས་རྒྱལ་
ཁབ་ཀྱིས་སྤྲད་པའི་དབང་ཚད་ལྟར་མི་དམངས་ཤོག་སྒོར་འགྲེམས་སྤེལ་བྱེད་ཀྱི་ཡོད་
པ་དང༌། དེ་ལས་གཞན་པས་ལས་ཁུངས་དང་ཚོགས་པ་དང་མི་སྒེར་གང་རུང་ལ་
མི་དམངས་ཤོག་སྒོར་ལྐོག་བཟོ་དང་འགྲེམས་སྤེལ་བྱེད་དབང་མེད། གལ་ཏེ་རྒྱལ་
ཁབ་ཀྱི་དངུལ་ལོར་རྫུན་བཟོ་དང༌། ཉོ་འཚོང༌། དབོར་འདྲེན་བས་བྱེད་པའི་བྱ་
སྤྱོད་དང༌། དེ་འཁྱེར་འཛིན་དང་བེད་སྤྱོད་གཏོང་མཁན་ཡིན་ཕྱིན་དངུལ་ལོར་དོ་དམ་
གྱི་སྒྲིག་སྲོལ་ལ་གཏོར་བརླག་བྱེད་པའི་ཉེས་པ་བསགས་པ་རེད། ཀྲང་ x x ཡིས་
ཁྲིམས་མེད་ལུགས་མེད་ཀྱིས་མི་མང་པོ་སྐོང་འགུགས་ཀྱིས་མི་དམངས་ཤོག་སྒོར་ཁྲི་
ཚོ་250ལྷག་རྫུན་བཟོ་བྱས་ པས། ཉེས་བ་ཆེན་པོ་ བསགས་ཡོད་ པ་རེད། དེར་
བརྟེན་ཁོ་པར་སྲོག་ ཁྲིམས་ ཕོག་ པ་ དང་ཚེ་ གང་ལ་ ཆབ་ སྲིད་ཀྱི་ ཁེ་དབང་བཙན་
འཕྲོག་བྱས་པ་མ་ཟད། རྒྱུ་ནོར་གཞུང་བཞེས་ཡང་བཏང་ཡོད་པ་རེད།།
【གནད་དོན་གླེང་མོལ】
དངུལ་ལོར་རྫུན་མ་སྒོར་མོ་ཁྲོ་ཚོ250སྤྱི་ཚོགས་ཐོག་འབྱམས་པ་དེས་
གནོད་འཚེ་གང་འདྲ་ཞིག་བཟོས་ཡོང་ངམ། ཀྲང༌ x x ཡིས་རང་སྡུག་རང་
གིས་ཉོས་པ་མིན་ནམ།
75



གྱོད་དཔེ་དྲུག་པ། བསམ་བཞིན་དུ་མི་བསད་པའི་བྱས་ཉེས།
（གྱོད་དཔེ།）
བཀྲ་ཤིས་( ལོ་17) དང་རྡོ་རྗེ་(ལོ་17) གཉིས་ནི་རྫོང་ག་གེ་མོ་ཞིག་གི་
སློབ་འབྲིང་གི་སློབ་གྲོགས་ཡིན་པ་དང་གྲོགས་པོ་བཟང་པོ་ཡང་ཡིན། ཡུལ་དེའི་
ཨ་སྟོབས་ཟེར་བའི་མི་དར་མ་ཞིག་གིས་རྟག་པར་ཁོ་གཉིས་ལ་དོན་མེད་དུ་
འགྲམ་ལྕག་གཞུ་པའམ་ལག་དངུལ་འཕྲོག་པ་ལ་སོགས་ཐུབ་ཚོད་གཏོང་གི་ཡོད།
འོན་ཀྱང་ཁོ་གཉིས་ཀྱིས་དོན་དེ་དགེ་རྒན་དང་ཕ་མ་ལ་བཤད་ཕོད་ཀྱི་མེད།
2003ལོའི་ཟླ་11པའི་ཚེས་13ཉིན། བཀྲ་ཤིས་དང་རྡོ་རྗེ་གཉིས་ཀྱིས་དགེ་
རྒན་ལ་སྤྲོད་རྒྱུའི་དཔེ་རིན་སྒོར་20རེ་ཁྱེར་ནས་སློབ་གྲྭར་འགྲོ་བའི་ལམ་དུ་འདྲེ་
རྒན་ཨ་སྟོབས་ལ་ཐུག་ནས་སྒོར་40བོ་འཕྲོག་སོང་བ་རེད། སློབ་གྲྭ་གྲོལ་རྗེས་
ཁོ་གཉིས་སློབ་ཁང་དུ་བསྡད་དེ་ཨ་སྟོབས་མ་བསད་ན་སྡོད་གཟོད་མི་འདུག་
བསམས། དེ་ནས2003ལོའི་ཟླ་11པའི་ཚེས་15ཉིན་གྱི་དགོང་མོའི་ཆུ་ཚོད་
བཅུ་ཐམ་པ་ཡས་མས་སུ། ཁོ་གཉིས་ཀྱིས་ཨ་སྟོབས་རྫོང་རླངས་འཁོར་འབབ་
ཚིགས་ཉེ་འཁོར་གྱི་ཁུག་གཞོགས་ཤིག་ཏུ་བསླུས་ཡོང་ཐོག ཨ་སྟོབས་མཉམ་
བཞག་མེད་པ་དང་བསྟུན་ནས་ཁོའི་མགོ་ལ་རྡོས་བཞུས་པ་དང་། སྔ་ས་ནས་གྲ་
སྒྲིག་བྱས་ཡོད་པའི་གྲི་བཏོན་ནས་ཁོའི་ངསྐེ་དང་མཁྲིག་མར་ལན་མང་བཙུགས་
ཏེ་བསད་བཞག་པ་རེད། དེ་བས་རྫོང་མི་དམངས་ཁྲིམས་ཁང་གིས་བསམ་
བཞིན་དུ་མི་བསད་པའི་ཉེས་བ་བགྲངས་ནས་བཀྲ་ཤིས་དང་རྡོ་རྗེ་གཉིས་ལ་སོ་
སོ་བཞིན་དུ་དུས་བཙོན་ལོ་15རེ་བཅད་པ་རེད།
76



【དབྱེ་ཞིབ།
བསམ་བཞིན་དུ་མི་བསད་པའི་བྱས་ཉེས་ནི་ཁྲིམས་འགལ་གྱིས་སྐྱེ་བོ་
གཞན་པའི་སྲོག་འཕྲོག་པའི་བྱ་སྤྱོད་ལ་ཟེར། གྱོད་དོན་འདིའི་ནང་དུ་བཀྲ་ཤིས་
དང་རྡོ་རྗེ་གཉིས་ཀྱིས་བསམ་བཞིན་དུ་མི་བསད་པའི་བྱ་སྤྱོད་སྤེལ་ དུས་ཁོ་
གཉིས་ཀ་ལོ་14ལ་སོན་ཡོད་པས། ཉེས་དོན་གྱི་ཁག་འགན་བདའ་འདེད་བྱེད་
དགོས་པ་དང་། ཉེས་ཁྲིམས་ཀྱི་དོན་ཚན་བཅུ་བདུན་པའི་གཏན་འབེབས་
ལྟར་ན། རང་ལོ་འཁོར་མོ་བཅུ་བཞིར་སོན་ཞིང་བཅོ་བརྒྱད་མ་ལོན་པའི་སྐྱེ་
བོས་བྱས་ཉེས་བསགས་ཚེ་ཡང་བཟོས་ཀྱི་ཉེས་ཆད་དམ་ཡང་ན་ཉེས་ཆད་
བཅའ་ཡང་དུ་གཏོང་དགོས། དེའི་རྒྱུ་མཚན་ནི་ན་སོ་མ་སོན་པའི་མིའི་སྤྱི་
ཚོགས་ངོས་འཛིན་པ་དང་རང་ཚོད་འཛིན་པའི་ནུས་པ་དེ་མི་དར་མ་ལས་ཞན་
པས་རེད། བསམ་བཞིན་དུ་མི་བསད་པའི་བྱས་ཉེས་བསགས་ཟིན་པ་ཡིན་
ཕྱིན་ཉེས་ཁྲིམས་ཀྱི་དོན་ཚན་ཉེས་བརྒྱ་སོ་གཉིས་པའི་གཏན་འབེབས་ལྟར།
བསམ་བཞིན་དུ་མི་བསད་རིགས་ལ་སྲོག་ཆད་དང་། ཚེ་བཙོན་ནམ་དུས་
བཙོན་ལོ་བཅུ་ཡན་གྱི་ཉེས་ཆད་གཅོད་རྒྱུ། ཉེས་ཚབས་ཅུང་ཆུང་བར་དུས་
བཙོན་ལོ་གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ། དེས་ན་
བཀྲ་ཤིས་དང་རྡོ་རྗེ་གཉིས་ནི་ན་སོ་མ་སོན་པའི་སྐྱེ་བོ་ཡིན་པ་དང༌། དེ་མིན་
ཉེས་ཁྲིམས་ཀྱི་དོན་ཚན་ཞེ་དགུ་པའི་གཏན་འབེབས་ལྟར་ན། བྱས་ཉེས་
གསོག་སྐབས་རང་ལོ་བཅོ་བརྒྱད་མ་ལོན་པའི་སྐྱེ་བོ་དང་འདྲི་གཅོད་བྱེད་སྐབས་
མངལ་ཆགས་པའི་བུད་མེད་ལ་སྲོག་ཁྲིམས་གཏོང་མི་འོས་པ་རེད་ལ། དེས་མ་
ཚད་ཨ་སྟོབས་ལ་ཡང་སྐྱོན་ཡོད་པ་བཅས་ལ་བརྟེན། བཀྲ་ཤིས་དང་རྡོ་རྗེ་
གཉིས་ལ་ཁྲིམས་བཀོད་ལྟར་ཉེས་ཆད་བཅའ་ཡང་དུ་གཏོང་ཆོག་པའི་གནས་
ཚུལ་ལྡན་ཡོད་པ་རེད།
77



【བསླབ་བྱ།
གཞོན་ནུ་སློབ་མ་ཚོས་བཅའ་ཁྲིམས་ལ་བརྟེན་ནས་རང་ཉིད་སྲུང་སྐྱོབ་བྱེད་
དགོས་པ་དང༌། ནམ་ཞིག་སྤྱི་ཚོགས་སྟེང་གི་མི་དར་མ་དང་འགལ་བ་བྱུང་ཚེ་དགེ་
རྒན་ནམ་ སྤྱི་ བདེ་ལས་ ཁུངས་བཙལ་ནས་ཐག་ གཅོད་བྱེད་འོས་པ་ལས། ཁྲིམས་
འགལ་གྱི་ཐབས་བཀོད་སྤྱད་དེ་རང་ཉིད་སྲུང་སྐྱོབ་གཏན་ནས་བྱེད་མི་འོས། །
རང་རྒྱལ་གྱི་ཉེས་ཁྲིམས་ནང་གཏན་འབེབས་བྱས་དོན་ལྟར་ན། རང་ལོ་བཅུ་
བཞི་ལ་སོན་པའི་སྐྱེ་བོས་བསམ་བཞིན་དུ་མི་བསད་པ་དང༌། བསམ་བཞིན་དུ་མི་
གཞན་ལ་གནོད་འཚེ་བཏང་ནས་རྨས་ཚབས་ཆེན་བཟོས་པའམ་ཤི་བ། བཙན་གཡེམ་
བྱས་པ། འཕྲོག་བཅོམ་བྱས་པ། དུག་རྫས་བར་ཚོང་བརྒྱབ་པ། མེ་ བརྒྱབ་པ།
འབར་གཏོར་བཏང་བ། དུག་བཏང་བ་བཅས་ཀྱི་བྱས་ཉེས་བསགས་ཚེ་ཉེས་འགན་
འཁུར་དགོས་པ་རེད།
【གནད་དོན་གླེང་མོལ】
(1) གྲོས་གཞི། མངོན་སུམ་འཚོ་བའི་ནང་དུ་ཁྱེད་ལ་བཀྲ་ཤིས་དང་རྡོ་
རྗེ་ལྟ་བུའི་དོན་དག་འཕྲད་ཚེ་གང་འདྲ་བྱས་ན་འགྲིག་གམ།
(2) གྲོས་གཞི། འོན་པ་དང་སྨུག་པས་བསམ་བཞིན་དུ་མི་བསད་ན་
ཁྲིམས་ཐག་གཅོད་འོས་སམ།
ཞའོ་ལི། ཕོ། ལོ་17ཡིན་པ་དང༌། སི་ཁྲོན་གྱི་རྫོང་ག་གེ་མོ་ནས་ཡིན། འོན་
ལྐུག་སློབ་གྲྭའི་ལོ་རིམ་གཉིས་པའི་རིག་གནས་ཆུ་ ཚད་ཡོད། ལས་ཀ་མེད། ཞའོ་
ཡན། ལོ་18ཡིན་པ་དང༌། སི་ཁྲོན་གྱི་རྫོང་ག་གེ་མོ་ནས་ཡིན། འོན་སྐུག་སློབ་གྲྭའི་
ལོ་རིམ་གསུམ་པའི་རིག་གནས་ཆུ་ཚད་ཡོད། ལས་ཀ་མེད། ཁོ་གཉིས་ཀྱིས་རྟག་
པར་རྫོང་དེ་གའི་ཁྲེང་ཀོན་ཁུལ་གྱི་སྡོད་དམངས་འོན་སྐུག་མཁན་ལིའུ་ x x ཡི་ཐུབ་
ཚོད་མྱོང་དགོས་བྱུང་བས། ཁོ་གཉིས་ཀྱིས་ལིའུ་ x x བསད་དེ་ཞེ་འཁོན་ལེན་རྒྱུ་
བྱས། 2003ལོའི་7པའི་ཚེས་1ཉིན། ཁོ་གཉིས་ཀྱིས་ གློག་ཀླད་རྩེད་མོ་རྩེ་ རྒྱུར་ཁ་
གཡར་ནས་ལིའུ་ x x རྩེད་མོ་ཁང་གི་ ཕྱི་རོལ་དུ་བསླུས་ཡོང་ཐོག སྔ་ས་ནས་གྲ་
78



སྒྲིག་བྱས་ ཡོད་ པའི་ ལྕགས་ རྒྱུག་ གིས་ ཁོའི་ མགོ་ ལ་ གཞུས་ པ་ དང༌། ལིའུ་ xx
བརྒྱལ་སོང་དུས་ཞའོ་ལི་ཡིས་ད་དུང་ཡང་གྲི་ཡིས་ལིའུ་ x x ཡི་བྲང་ཁར་བཙུགས་
ནས་བསད་བཞག་པ་རེད། །
རྫོང་མི་དམངས་ཞིབ་དཔྱོད་ཁང་ གིས་ ཕྱི་སྦྱོར་ཕྱི་མ་ཞའོ་ལི་དང་ ཞའོ་ཡན་
གཉིས་བསམ་བཞིན་དུ་མི་བསད་པའི་ཉེས་མིང་གི་ཐོག་ནས་མི་དམངས་ཁྲིམས་ཁང་
ལ་ཞུ་སྦྱོར་བྱས་པ་རེད། གཏུག་བཤེར་གྱི་བྱེད་རིང་འདས་བོ་ལིའུ་ x x ཡི་ཨ་ཕས་
ཞར་བྱུང་དམངས་རྩོད་གཏུག་བཤེར་བྱས་དོན་ལ། ཞུ་སྦྱོར་ཕྱི་མ་གཉིས་ཀྱིས་དཔལ་
འབྱོར་གྱི་གྱོང་གུན་སྒོར་མོ་ཁྲི་8འཇལ་དགོས་རྒྱུའི་རེ་བ་བཏོན། དེ་ལ་ཞུ་སྦྱོར་ཕྱི་མ་
དང་ཁྲིམས་རྩོད་པས་ཟེར་དོན་ལ། ལིའུ་ x x ཡིས་རྟག་པར་ཞུ་སྦྱོར་ཕྱི་མ་གཉིས་
ལ་ཉེས་རྡུང་གཏོང་བ་དང༌། ཞུ་སྦྱོར་ཕྱི་མ་གཉིས་ཀྱིས་འུ་ཐུག་ཐབས་ཟད་ཀྱིས་མི་
མི་གསོད་ཀ་མེད་བྱུང་བ་དང་གཅིག ཞུ་སྦྱོར་ཕྱི་མ་གཉིས་འོན་པ་དང་ལྐུག་པ་ཡིན་
པས་ཁྲིམས་ཁང་ནས་ཁྲིམས་ཆད་ཡང་མོ་གཅོད་རྒྱུ་དང་གཉིས།
ཁྱེད་ཀྱིས་བལྟས་ན་གོང་གསལ་གྱོད་དོན་ནང་ཞའོ་ལི་དང་ཞའོ་ཡན་
གཉིས་ལ་ཉེས་ཆད་གཅོད་འོས་སམ།
གསལ་འདེབས། རང་ རྒྱལ་ ཉེས་ ཁྲིམས་ཀྱི་དོན་ཚན་བཅུ་དགུ་ པས་ གཏན་
འབེབས་བྱས་ དོན། “ ངག་ ལྕགས་ རྣ་ བས་ མི་ ཚོར་ བའམ་ ལོང་ བས་ བྱས་ཉེས་
བསགས་པའི་ཚེ་ཡང་བཟོས་ཀྱི་ཉེས་ཆད་དང་ཉེས་ཆད་བཅའ་ཡང་དུ་བཏང་ཆོག་
པའམ་ཡང་ན་ཉེས་ཆད་རྩ་ཡང་དུ་བཏང་ཆོག” དེ་ལས་ང་ཚོས་ཤེས་གསལ་ལ།
(1)འོན་པ་དང་ལྷག་པ། ལོང་བ་བཅས་ཀྱི་དབང་པོ་ལ་སྐྱོན་ལྡན་ཡོད་ཀྱང་དགེ་སྐྱོན་
མི་ཤེས་པ་དང་རང་ཉིད་ཀྱི་བྱ་སྤྱོད་ཚོད་མི་ཐུབ་པ་མིན་པས། ཉེས་དོན་གྱི་ཁག་
འགན་མི་ཐེག་མཁན་གྱི་སྐྱེ་བོ་དང་མི་འདྲ་བ་རེད། (2) སྐྱེ་བོ་དེ་གྲས་ལ་ ཡང་
བཟོས་ཀྱི་ཉེས་ཆད་དང་ཉེས་ཆད་བཅའ་ཡང་དུ་བཏང་ཆོག་པའམ་ཡང་ན་ཉེས་ཆད་
རྩ་ཡང་དུ་བཏང་ཆོག་པའི་ རྒྱུ་མཚན་ནི། ཁོ་ཚོའི་དབང་པོ་ལ་སྐྱོན་བྱུང་བས་སློབ་
གསོ་ཐོབ་པ་དང་དོན་དངོས་རྟོག་པའི་ཐད་དུ་ཚད་བཀག་ངེས་ཅན་ཐེབས་ཡོད་ལ།
དོན་དངོས་ཤན་འབྱེད་དང་བྱ་སྤྱོད་ཚོད་འཛིན་གྱི་ནུས་པ་ནི་རྒྱུན་ལྡན་གྱི་སྐྱེ་བོ་ལས་
79



ཞན་པ་ཡིན་ཙ་ན། བཅད་བྱའི་ཉེས་ཆད་ཀྱང་རྒྱུན་ལྡན་གྱི་སྐྱེ་བོ་ལས་ཡང་བ་རེད།
འོན་ཀྱང་དེ་ལྟར་ཁྲིམས་ཆད་བཅད་ “ ཆོག་པ་” མ་གཏོགས་གཅོད་ “ དགོས་ངེས་”
ཞེས་ཉེས་ཁྲིམས་ནང་གཏན་འབེབས་བྱས་མེད། གྱོད་དོན་འདི་ལ་ཆ་བཞག་ན་ཞུ་
སྦྱོར་ཕྱི་མ་གཉིས་ཀྱིས་ངན་ཇུས་བཤམས་ནས་བསམ་བཞིན་དུ་མི་བསད་པ་ཡིན་ལ།
དེ་ནི་ཉེས་ཚབས་ཅུང་ཆུང་བའི་བསམ་བཞིན་དུ་མི་བསད་པའི་བྱས་ཉེས་མིན་པས།
ཁྲིམས་ལྟར་ན་སྲོག་ཁྲིམས་སམ་ཚེ་བཙོན་ནམ་ཡང་ན་ལོ་བཅུ་ཡན་གྱི་ཁྲིམས་ཆད་
གཅོད་དགོས་པ་རེད། འོན་ཀྱང་ཁོ་གཉིས་འོན་པ་དང་ལྐུག་ པ་ ཡིན་པས་ ཁྲིམས་
བཀོད་ཀྱི་ཡང་བཟོས་ཀྱི་ཉེས་ཆད་གཅོད་པའི་གནས་ཚུལ་ལྡན་ཡོད་པ་དང༌། དེ་
མིན་ད་རེས་ཉེས་བ་བསགས་པ་དེ་མིས་ཉེས་རྡུང་དང་ཐུབ་ཚོད་མྱངས་ནས་བསྐྱེད་
པ་ཡིན་པས། མི་དམངས་ཁྲིམས་ཁང་གིས་ཡང་བཟོས་ཀྱི་ཉེས་ཆད་བཅད་ཡོད་པ་
རེད།
བ0



གྱོད་དཔེ་བདུན་པ། བསམ་བཞིན་དུ་རྨས་སྐྱོན་
བཟོས་པའི་བྱས་ཉེས།
（གྱོད་དཔེ།
2004ལོའི་ཟླ་5བའི་ཚེས23ཉིན་གྱི་དགོང་མོར། གྲོང་ཁྱེར་ཞིག་གི་སྤོ་
ལོ་ཐང་དུ་ཚེ་རིང་( ལོ་16) ཁོའི་སློབ་གྲོགས་དཔལ་ལྡན་( ལོ་16) དང་མཉམ་
དུ་སྤོ་ལོ་རྩེད་བཞིན་ཡོད། དུས་དེར་སྤོ་ལོ་རྩེད་བཞིན་པའི་ཕོ་གསར་སྟོབས་
ལྡན་རྒྱུག་ཡོང་ནས་ཚེ་རིང་དང་རྡུང་ཁ་བརྒྱབ་པ་རེད། ཚེ་རིང་ས་ལ་བསྒྲིལ་
བས་ཁོང་ཁྲོ་ལངས་ནས་སྟོབས་ལྡན་ལ་སྡིག་མོ་བྱས་པས། སྟོབས་ལྡན་གྱིས་
ཀྱང་གཉོམ་ཆུང་བྱས་ནས་མ་བསད་པར་ཁོ་གཉིས་ཁ་རྩོད་བྱུང༌། སྟོབས་ལྡན་
དང་མཉམ་དུ་ཡོད་པའི་རིག་འཛིན་གྱིས་གནས་ཚུལ་དེ་མཐོང་ནས་ལོག་འགྲོ་
གྲབས་བྱས། ཚེ་རིང་གིས་རང་ཚོད་མ་ཐུབ་པར་དཔལ་ལྡན་ལ་སོགས་རྩེད་
གྲོགས་ཚོ་སྐུལ་མ་བཏང་ནས་སྟོབས་ལྡན་དང་རིག་འཛིན་ལ་རྒྱ་འདྲེ་བརྒྱབ།
འཛིང་མོ་བྱེད་རིང་ཚེ་རིང་ གིས་ གྲི་བཏོན་ནས་སྟོབས་ལྡན་གྱི་ གསུས་པར་
བཙུགས་པ་དང་། དཔལ་ལྡན་གྱིས་གྲི་བཏོན་ནས་རིག་འཛིན་གྱི་དཔུང་པར་
བཙུགས། དེ་ལྟར་སྟོབས་ལྡན་ལ་རྨས་སྐྱོན་ལྕི་མོ་ཕོག་པ་དང་རིག་འཛིན་ལ་
རྨས་སྐྱོན་ཡང་མོ་ཕོག་པས། ཚེ་རིང་དང་དཔལ་ལྡན་གྱི་ཕ་མས་སྟོབས་ལྡན་
དང་རིག་འཛིན་གཉིས་ལ་སྨན་ཡོན་དང་། ལས་ཀ་དལ་འགྱངས་ཐེབས་པའི་
གླ་ཆ། འགྲིམ་འགྲུལ་གླ་ཆ་སོགས་ཀྱི་གུན་ཚབ་འཇལ་དགོས་བྱུང་། དེ་ལྟར་
ཀྱང་ཞིབ་དཔྱོད་ལས་ཁུངས་ཀྱིས་བསམ་བཞིན་དུ་རྨས་སྐྱོན་བཟོས་པའི་ཉེས་
མིང་ཐོག་ནས་ཚེ་རིང་ཞུ་སྦྱོར་བྱས་པ་དང་། མི་དམངས་ཁྲིམས་ཁང་གིས་



བསམ་བཞིན་དུ་རྨས་སྐྱོན་བཟོས་པའི་ཉེས་མིང་བགྲངས་ནས་ཚེ་རིང་ལ་དུས་
བཙོན་ལོ་གསུམ་དང་ཕྱིས་འགྱངས་ལོ་གསུམ་དང་ཟླ་དྲུག་བྱས་ནས་ལག་བསྟར་
བྱེད་རྒྱུའི་ཁྲིམས་ཐག་བཅད་པ་རེད།
【དབྱེ་ཞིབ།
བསམ་བཞིན་དུ་རྨས་སྐྱོན་བཟོས་པའི་བྱས་ཉེས་ནི་བསམ་བཞིན་དུ་
ཁྲིམས་འགལ་གྱིས་སྐྱེ་བོ་གཞན་པའི་མི་ལུས་ལ་གནོད་འཚེ་བཏང་བའི་བྱ་སྤྱོད་
ལ་ཟེར། ཚེ་རིང་དང་དཔལ་ལྡན་གཉིས་མི་གཞན་དང་ཁ་རྩོད་ཤོར་ནས་གྲི་
བཙུགས་ཏེ་མི་ལ་རྨས་སྐྱོན་བཟོས་པ་དེ་ནི་བསམ་བཞིན་དུ་རྨས་སྐྱོན་བཟོས་
པའི་བྱས་ཉེས་རེད། བསམ་བཞིན་དུ་རྨས་སྐྱོན་བཟོས་པའི་བྱས་ཉེས་ལ་ཡང་
ལྗིད་གཉིས་དང་བསད་པ་བཅས་རིགས་གསུམ་ཡོད། དེ་ལྟའི་རྨས་སྐྱོན་བཟོས་
པའི་མཇུག་འབྲས་མི་འདྲ་བས་ཉེས་ཚད་འབེབས་པའི་ཐད་དུ་ཐད་ཀའི་ཤུགས་
རྐྱེན་ཡོད་པ་རེད། གྱོད་དོན་འདིའི་ནང་དུ་དཔལ་ལྡན་ལ་ཡང་སྐྱེ་བོ་གཞན་
པར་རྨས་སྐྱོན་བཟོས་པའི་བྱ་སྤྱོད་ཡོད་ཀྱང་ཚེ་རིང་གི་བྱ་སྤྱོད་ལས་ཉེས་ཚབས་
ཆུང་ཙ་ན། ཁོའི་བྱ་སྤྱོད་དེ་བསམ་བཞིན་དུ་རྨས་སྐྱོན་བཟོས་པའི་བྱས་ཉེས་སུ་
གྲུབ་མེད་པས་དམངས་དོན་གྱི་འགན་འཁྲི་མ་གཏོགས་འཁུར་མི་དགོས་པ་རེད།
ཚེ་རིང་གི་ཕ་མས་ཁོའི་ཚབ་བྱས་ནས་གནོད་འཚེ་ཕོག་མཁན་ལ་དམངས་དོན་
གྱི་གུན་ཚབ་འཇལ་ཡོད་ཀྱང་། ཉེས་ཁྲིམས་ཀྱི་དོན་ཚན་བཅུ་བདུན་པ་དང་
དོན་ཚན་ཉིས་བརྒྱ་སོ་བཞི་པའི་གཏན་འབེབས་ལྟར་ན། བསམ་བཞིན་དུ་
གཞན་གྱི་ལུས་ཁམས་ལ་ གནོད་འཚེ་བཏང་བའམ་གནོད་འཚེ་བཏང་ནས་
བསད་པ་ཡིན་ན། ལོ་བཅུ་བཞི་སོན་པས་མ་ཚད་ཉེས་དོན་འགན་འཁྲི་ཐེག་
ནུས་མཁན་གྱི་རང་བྱུང་མི་དང་། དེ་བཞིན་དུ་རྨས་སྐྱོན་ཡང་མོ་བཟོས་པའི་
བྱས་ཉེས་རིགས་ཡིན་ན། ལོ་བཅུ་དྲུག་སོན་པས་མ་ཚད་ཉེས་དོན་འགན་འཁྲི་
ཐེག་ནུས་མཁན་གྱི་རང་བྱུང་མི་ཚང་མས་ཉེས་དོན་གྱི་འགན་འཁྲི་འཁུར་



དགོས། ཧུར་ཐག་གིས་དམངས་དོན་འགན་འཁྲི་འཁུར་ནས་གནོད་འཚེ་ཕོག་
མཁན་གྱི་གུན་ཚབ་འཇལ་བ་དེ་ནི་མི་དམངས་ཁྲིམས་ཁང་གིས་ཚེ་རིང་ལ་ཉེས་
ཚད་འབེབས་དུས་གནས་ཚུལ་ལ་ལྟ་དགོས་རིགས་སུ་རྩིས་ཏེ་བསམ་བློ་གཏོང་
ཆོག་གི་རེད།
【བསླབ་བྱ།
ཉེས་ཁྲིམས་ཀྱི་དོན་ཚན་ཉིས་བརྒྱ་སོ་བཞི་པའི་ནང་གཏན་འབེབས་བྱས་དོན།
ཤེས་བཞིན་དུ་གཞན་གྱི་ལུས་ཁམས་ལ་གནོད་འཚེ་བཏང་རིགས་ལ་དུས་བཙོན་ལོ་
གསུམ་མན་གྱི་ཉེས་ཆད་གཅོད་རྒྱུ་དང་། བཙན་ཉར་ལས་བསྐུལ་ལམ་ཡང་ན་རྩིས་
སྤྲོད་དོ་དམ་གྱི་ཉེས་ཆད་གཅོད་རྒྱུ། གོང་འཁོད་ནང་གསེས་དོན་ཚན་གྱི་བྱས་ཉེས་
བསགས་ནས་མི་ལ་རྨས་སྐྱོན་ཚབས་ཆེན་བཟོས་རིགས་ལ་དུས་བཙོན་ལོ་གསུམ་ཡན་
ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ། མི་བསད་པའམ་གདུག་རྩུབ་ཤིན་ཏུ་
ཆེ་བའི་བྱེད་ཐབས་ལ་བརྟེན་ནས་མི་ལ་རྨས་སྐྱོན་ཚབས་ཆེན་བཏང་སྟེ་དབང་པོ་
སྐྱོན་ཅན་ཚབས་ཆེན་བཟོས་རིགས་ལ་དུས་བཙོན་ལོ་བཅུ་ཡན་ནམ་ཚེ་བཙོན་ནམ་
སྲོག་ཁྲིམས་ཀྱི་ཉེས་ཆད་གཅོད་རྒྱུ། གྱོད་དོན་འདིའི་ནང་དུ་རང་ཚོད་མ་ཐུབ་པ་ནི་
རྩོད་གཞི་ཛ་དྲག་ཏུ་གྱུར་ནས་ཆག་སྒོ་བཟོས་པའི་རྒྱུ་རྐྱེན་གཙོ་བོ་ཡིན་པས། ང་
ཚོས་ནམ་རྒྱུན་མི་གཞན་དང་འགལ་བ་རྩོད་པ་བྱུང་དུས་གཟབ་ནན་བབ་བརླིང་བྱེད་
ཤེས་དགོས་པ་རེད། །
【གནད་དོན་གླེང་མོལ】
གྲོགས་པོ་བློས་ཐུབ་ཀྱི་ཚད་གཞི་གང་འདྲ་ཡིན། གལ་སྲིད་ཁྱེད་རང་
གནས་སྐབས་དེའི་ཚེ་རིང་གི་གྲོགས་པོ་ཡིན་པའི་དབང་དུ་བཏང་ན་གང་འདྲ་
བྱས་ཡོང་ངམ།



གྱོད་དཔེ་བརྒྱད་པ། བཙན་གཡེམ་གྱི་བྱས་ཉེས།
【གྱོད་དཔེ
ཕོ་ལོ་19ཡིན་པའི་རྒྱུ་མཚོ་ནི་གྲོང་གསེབ་ནས་ཡིན་པ་དང་། ཤིང་
བཟོའི་ལག་རྩལ་ལ་བྱང་ཡོད་པས་ལྷ་སའི་ནང་ཆས་བཟོ་གྲྭ་ཞིག་ཏུ་ལས་ཀ་རག་
ཁོ་ནམ་རྒྱུན་བཟོ་གྲྭའི་ཐུན་མོང་གི་ཉལ་ཁང་དུ་བསྡད་ཡོད། ཉལ་ཁང་གི་
གཞོགས་གཅིག་ཏུ་སྔོ་ཚལ་ཚོང་ར་ཞིག་ཡོད་པ་དང་། ཚོང་ར་དེར་བུ་མོ་ཞིག་
གིས་ཉིན་རེ་བཞིན་སྒོ་ང་འཚོང་གི་ཡོད། སྒོ་ང་ཟ་རྒྱུར་དགའ་བ་ཡིན་ནམ་ཡང་
ན་བུ་མོ་དེའི་སྐད་ཆ་བཤད་སྟངས་ལ་དགའ་བ་ཡིན་ནམ། གང་ལྟར་རྒྱ་མཚོ་
རྟག་པར་སྒོ་ང་ཉོ་རུ་འགྲོ་བ་དང་། ག་ལེར་བུ་མོ་དེ་ལ་སེམས་པ་ཤོར་བ་དང་ངོ་
ཤེས་ཆགས་པ་རེད། 2003ལོའི་ཟླ་7པའི་ཉིན་ཞིག་གི་དགོང་དྲོར། རྒྱ་
མཚོས་ཞི་ཀྭ་ཞིག་ཉོས་ཏེ་བུ་མོ་དེ་ཁོའི་ཉལ་ཁང་ལ་རྩེད་མོ་རྩེ་རུ་གདན་འདྲེན་
ཞུས། བུ་མོ་དེ་མོས་མཐུན་བྱུང་ནས་ཁོའི་ཉལ་ཁང་དུ་ཡོང་ནས་ཁོ་གཉིས་ཀྱིས་
ཞི་ཀྭ་ཟ་ཞོར་ལབ་གླེང་བྱས། བུ་མོ་དེ་ཡང་རྒྱ་མཚོ་ལ་འཚམས་པོ་བྱུང༌། རྒྱ་
མཚོ་ནི་བུ་མོ་དེ་ལ་དགའ་ཐག་ཆོད་ནས་ཁོ་མོ་ལ་འོ་བྱས་པ་དང་། དེ་ནས་ཁོ་མོ་
དང་འདོད་པ་སྤྱད། བུ་མོ་དེས་འཇིག་རྟེན་གྱི་འགྲོ་ལུགས་གོ་བ་ཟབ་མོ་ལོན་
མེད་པས་རྒྱ་མཚོས་སྐྱོན་མེད་སྐྱོན་མེད་ཅེས་ཁ་ཡག་སེམས་གསོ་བྱས་པ་བདེན་
པ་རེད་བསམ་ནས་ཕྱིར་རང་ཁྱིམ་ལ་ལོག་པ་རེད། དེ་ནས་ཁོ་མོའི་ཨ་མས་བུ་
མོའི་རྣམ་འགྱུར་མ་འདྲ་བའི་ཐོག་ནས་སྐད་ཆ་དྲིས་ཏེ་གསང་བ་དེ་ཤེས་པས།
བུ་མོ་ཁྲིད་དེ་སྤྱི་བདེ་ལས་ཁུངས་སུ་གྱོད་དོན་སྙན་སེང་ཞུས་པ་རེད། མ་གཞིར་
བུ་མོ་དེ་ལོ་13ཙམ་ཡིན་པས། ཞིབ་དཔྱོད་ལས་ཁུངས་ཀྱིས་བཙན་གཡེམ་གྱི་



ཉེས་མིང་བགྲངས་ནས་རྒྱ་མཚོ་ཞུ་སྦྱོར་བྱས་པ་དང་། མི་དམངས་ཁྲིམས་ཁང་
གིས་རྒྱ་མཚོ་ལ་དུས་བཙོན་ལོ་གསུམ་དང་ཟླ་དྲུག་གི་ཉེས་ཆད་བཅད་པ་རེད།
【དབྱེ་ཞིབ།
བཙན་གཡེམ་གྱི་བྱས་ཉེས་ནི་དྲག་ཐབས་དང་འཇིགས་སྐུལ་ལམ་ཡང་
ན་བྱེད་ཐབས་གཞན་དག་སྤྱད་ནས་བུད་མེད་ཀྱི་འདོད་བློ་དང་འགལ་ནས་
འདོད་པ་སྤྱད་པའི་བྱ་སྤྱོད་ལ་ཟེར། ལོ་བཅུ་བཞི་ལ་མ་སོན་པའི་བུ་མོ་དང་
འདོད་པ་སྤྱད་པ་ཡིན་ན་བུ་མོ་གང་དེ་མོས་མཐུན་བྱུང་མིན་གང་ཡིན་རུང་
བཙན་གཡེམ་གྱི་བྱས་ཉེས་གྲུབ་པ་རེད་ལ། དེས་མ་ཚད་ཉེས་ཆད་ལྕི་མོ་གཅོད་
པ་རེད། གྱོད་དོན་འདིའི་ནང་དུ་རྒྱ་མཚོས་སྒོ་ང་འཚོང་མཁན་བུ་མོ་དང་
འདོད་པ་སྤྱད་པ་དང༌། བྱ་སྤྱོད་དེ་དྲག་ཐབས་སམ་འཇིགས་སྐུལ་གྱི་སྒོ་ནས་
བྱས་པ་མིན་རུང་སྔོན་ལ་བུ་མོ་དེའི་ལོ་ཚོད་ངོ་མ་རྒྱུས་ལོན་མ་བྱས་པ་དང༌། བུ་
མོ་དེ་ལོ་ན་མ་སོན་པའི་བུ་མོ་ཆུང་ཆུང་ཡིན་སྲིད་པས་ཁོས་བྱ་སྤྱོད་ཀྱིས་བྱས་ཉེས་
གྲུབ་ཟིན་པ་རེད། ཉེས་ཁྲིམས་ཀྱི་དོན་ཚན་ཉིས་བརྒྱ་སོ་དྲུག་པའི་ནང་གཏན་
འབེབས་བྱས་དོན། དྲག་ཤུགས་དང་བཙན་ཤེད་དམ་ཡང་ན་དེ་མིན་གྱི་བྱེད་
ཐབས་སྤྱད་དེ་བུད་མེད་ལ་བཙན་གཡེམ་བྱས་རིགས་ལ་དུས་བཙོན་ལོ་གསུམ་
ཡན་ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ། ལོ་བཅུ་བཞིར་མ་སོན་པའི་
བུ་མོ་ཆུང་ངུར་ལོག་གཡེམ་བྱས་རིགས་བཙན་གཡེམ་བྱས་པར་བརྩིས་ཏེ་ཉེས་
ཆད་ལྕི་བར་གཅོད་རྒྱུ། བུད་མེད་ལ་བཙན་གཡེམ་དང་བུ་མོ་ཆུང་ངུར་ལོག་
གཡེམ་བྱེད་རིགས་གཤམ་འཁོད་གནས་ཚུལ་ལས་གང་རུང་ཞིག་ཡོད་པར་དུས་
བཙོན་ལོ་བཅུ་ཡན་ནམ་ཚེ་བཙོན་ནམ་སྲོག་ཁྲིམས་ཀྱི་ཉེས་ཆད་གཅོད་རྒྱུ་སྟེ།
(གཅིག) བུད་མེད་ལ་བཙན་གཡེམ་དང་བུ་མོ་ཆུང་ངུར་ལོག་གཡེམ་བྱས་ཏེ་
ཉེས་ཚབས་ཆེན་པོ་ཡོད་རིགས་དང༌། (གཉིས།) བུད་མེད་ལ་བཙན་གཡེམ་
དང་བུ་མོ་ཆུང་ངུར་ལོག་གཡེམ་བྱས་གྲངས་མང་རིགས། (གསུམ།) མི་མང་



འདུ་འཛོམ་བྱེད་སར་བུད་མེད་ལ་བཙན་གཡེམ་བྱས་རིགས། ( བཞི།) མི་
གཉིས་ཡན་གྱིས་རེས་མོས་ཀྱིས་བཙན་གཡེམ་བྱས་རིགས། (ལྔ།) དེའི་རྐྱེན་
གྱིས་གནོད་འཚེ་ཕོག་མཁན་ལ་རྨས་སྐྱོན་ཚབས་ཆེན་བྱུང་བ་དང་ཤི་བའམ་དེ་
མིན་གྱི་ངན་འབྲས་ཚབས་ཆེན་བཟོས་རིགས་བཅས་ཡིན། །
【བསླབ་བྱ】
བུད་མེད་ཀྱིས་སྐྱེས་པ་དང་འབྲེལ་འདྲིས་བྱེད་དུས་དགོས་ངེས་ཀྱི་དོགས་ཟོན་
བྱེད་དགོས་ཤིང༌། རང་ཉིད་སྲུང་སྐྱོབ་བྱེད་ཤེས་དགོས་ལ། སྤྱིར་བཏང་རྒྱུས་མེད་
པའི་སྐྱེས་པ་དང་ཁེར་འགྲོགས་མ་བྱས་ན་བཟང༌། །
【གནད་དོན་གླེང་མོལ】
བུད་མེད་ལ་ལོག་གཡེམ་གྱི་གནོད་འཚེ་ཕོག་སླ་རིགས་ཀྱི་གནས་ཡུལ་
དང་གནས་ཚུལ་དཔེ་ལེན་རྒྱུ་དང༌། དེ་མིན་གཡོལ་ཐབས་འདོན་རོགས་གྱིས།
86



གྱོད་དཔེ་དགུ་བ། ཁྲིམས་འགལ་གྱིས་བཀག་
སྐྱིལ་བྱས་པའི་བྱས་ཉེས།
【གྱོད་དཔེ】
དབང་ ཆེན་ གྱིས་ དོན་ གྲུབ་ དང་ སྨོན་ ལམ་ གཉིས་ ལ་ བུ་ ལོན་
སྒོར་10000ཆད་པ་དེ་དུས་ཡུན་རིང་པོར་མ་སྤྲད་པར་ལུས། དེ་ནས་དོན་
གྲུབ་དང་སྨོན་ལམ་གཉིས་གྲོས་བྱས་ཏེ་དབང་ཆེན་གྱི་བུ་མོ་ལོ་13ལོན་པ་དེ་
མགོ་སྐོར་བཏང་ནས་མགྲོན་ཁང་ཞིག་ཏུ་ཁྲིད་ཡོང་རྗེས་གཟའ་འཁོར་གཅིག་ལ་
བཀག་ཉར་བྱས་ཏེ་དབང་ཆེན་ལ་བཙན་ཤུགས་ཀྱིས་བུ་ལོན་འདེད་སྤྱད་བྱས།
དེའི་རིང་དུ་དོན་གྲུབ་དང་སྨོན་ལམ་གཉིས་ཀྱིས་དབང་ཆེན་ལ་ཐེངས་མང་པོར་
ཁ་པར་བ་ནས། “ བུ་ལོན་འཇལ་རྒྱུ་མིན་ན་ཁྱོད་ཀྱི་བུ་མོ་ཚེ་འདིར་མཐོང་མི་
ཐུབ་པ་བཟོ་གི་ཡིན། བུ་མོ་རྒྱ་ནང་ལ་འཚོང་གི་ཡིན་”ཞེས་བཤད། འོན་ཀྱང་
དབང་ཆེན་གྱིས་དེ་ཁས་མ་བླངས་པ་རེད། རྗེས་ལ་དབང་ཆེན་གྱིས་སྤྱི་བདེ་
ལས་ཁུངས་ལ་གྱོད་དོན་སྙན་སེང་ཞུས་པས། དོན་གྲུབ་དང་སྨོན་ལམ་གཉིས་
འཛིན་བཟུང་ཐེབས་པ་རེད། དེ་ནས་ཞིབ་དཔྱོད་ལས་ཁུངས་ཀྱིས་ཁྲིམས་
འགལ་གྱིས་བཀག་སྐྱིལ་བྱས་པའི་བྱས་ཉེས་བགྲངས་ནས་ཁོ་གཉིས་ཁྲིམས་ཁང་
ལ་ཞུ་སྦྱོར་བྱས་པ་དང༌། ཁྲིམས་ཁང་གིས་ཁྲིམས་འགལ་གྱིས་བཀག་སྐྱིལ་བྱས་
པའི་ཉེས་མིང་ཐོག་ནས་ཁོ་གཉིས་ལ་དུས་བཙོན་ལོ་གཉིས་ཀྱི་ཉེས་ཆད་བཅད་
པ་རེད།
【དབྱེ་ཞིབ།
ཁྲིམས་འགལ་གྱིས་བཀག་སྐྱིལ་བྱས་པའི་བྱས་ཉེས་ནི་བསམ་བཞིན་དུ་



བཀག་སྐྱིལ་བྱེད་པའམ་བཙན་ཤེད་ཀྱི་ཐབས་བཀོད་གཞན་དག་སྤྱད་དེ་སྐྱེ་བོ་
གཞན་པའི་མི་ལུས་ཀྱི་རང་དབང་འཕྲོག་པའི་བྱ་སྤྱོད་ལ་ཟེར། དེའི་གནོད་འཚེ་
གཏོང་ཡུལ་ནི་སྤྱི་དམངས་ཀྱི་མི་ལུས་རང་དབང་ཡིན་པའི་ཁེ་དབང་ཡིན་པ་
དང༌། རང་ངོས་ནས་བསམ་བཞུན་དུ་བྱས་པ་ཡིན། དེའི་ངོ་བོའི་ཐོག་གི་ཁྱད་
ཆོས་ནི་གནོད་འཚེ་ཕོག་མཁན་གྱི་མི་ལུས་རང་དབང་ཡོངས་སུ་འཕྲོག་པ་དེ་
ཡིན། དེའི་ཁྲིམས་འགལ་གྱི་རང་བཞིན་ནི་ཕྱོགས་གཉིས་སུ་གནས་ཡོད་དེ།
གཅིག་ནི་སྐྱེ་བོ་གཞན་བཀག་སྐྱིལ་བྱེད་དབང་མེད་པའི་མིས་ཁྲིམས་འགལ་གྱིས་
སྐྱེ་བོ་གཞན་བཀག་སྐྱིལ་བྱེད་པ་དང་། གཉིས་ནི་སྐྱེ་བོ་གཞན་བཀག་སྐྱིལ་བྱེད་
དབང་ཡོད་པའི་མིས་འགན་དབང་བྱུང་རྒྱལ་དུ་སྤྱད་དེ་ཁྲིམས་འགལ་གྱིས་སྐྱེ་བོ་
གཞན་བཀག་སྐྱིལ་བྱེད་པ་དེ་རེད། རང་རྒྱལ་གྱི་རྩ་ཁྲིམས་ནང་དུ་ཀྲུང་ཧྭ་མི་
དམངས་སྤྱི་མཐུན་རྒྱལ་ཁབ་ཀྱི་སྤྱི་དམངས་ཀྱི་མི་ལུས་རང་དབང་གི་ཁེ་དབང་
ལ་གནོད་འཚེ་གཏོང་མི་རུང་ཞེས་གཏན་འབེབས་གསལ་པོ་བྱས་ཡོད།
དེ་དང་ཕྱོགས་མཚུངས་ཁྲིམས་འགལ་གྱིས་བཀག་སྐྱིལ་བྱས་པའི་བྱས་
ཉེས་འགྲུབ་པར་ད་དུང་དོ་སྣང་བྱེད་དགོས་ས་གཅིག་ཡོད་དེ། བཀག་སྐྱིལ་
བྱེད་པའི་བྱ་སྤྱོད་ནི་རྒྱུན་མཐུད་ཡིན་དགོས་ཤིང་། བྱ་སྤྱོད་དེ་དུས་ཡུན་ངེས་
ཅན་ཞིག་གི་ནང་དུ་མུ་རྒྱུན་དུ་གནས་པ་ཡིན་དགོས།
【བསླབ་བྱ།
གྱོད་དོན་འདིའི་ནང་དུ་དོན་གྲུབ་དང་སྨོན་ལམ་གཉིས་ཀྱིས་དབང་ཆེན་ལ་བུ་
ལོན་དེད་པའི་བྱ་སྤྱོད་དེ་ནི་བཤ་ཁྲིམས་ཀྱིས་འགན་སྲུང་བྱེད་པའི་ཁྲིམས་མཐུན་གྱི་
བྱ་སྤྱོད་ཡིན་ལ། ཁོ་ གཉིས་ ཀྱིས་ མི་ དམངས་ ཁྲིམས་ ཁང་ ལ་ཞུ་ གཏུག་ བྱས་ ནས་
དམངས་དོན་གཏུག་བཤེར་གྱི་བྱེད་སྒོའི་ཐོག་ནས་བུ་ལོན་རག་ཐབས་བྱས་ཆོག་པ་
རེད། འོན་ཀྱང་ཁོ་གཉིས་ཀྱིས་ལམ་བཟང་དེ་བསྐྱར་ནས་ཁྲིམས་འགལ་གྱི་ལམ་ལ་
ཞུགས་པ་སྟེ། ཁྲིམས་འགལ་ གྱིས་དབང་ཆེན་གྱི་བུ་མོ་ བཀག་སྐྱིལ་བྱེད་པའི་ཐོག་
ནས་བུ་ལོན་དེད་ཡོད་པ་རེད། དེའི་མཐའ་འབྲས་ནི་བུ་ལོན་རག་རྒྱུ་ཕར་ཞོགས་རང་
88



ཉིད་བཅའ་ཁྲིམས་ཀྱིས་འདོམས་ཡུལ་ཉེས་ཅན་ལ་གྱུར་པ་རེད། དེ་བས་འཚོ་བའི་
ཁྲོད་དུ་ང་ཚོས་ནམ་ རྒྱུན་ ཁྲིམས་མཐུན་ གྱི་ ཐབས་ལམ་ བརྒྱུད་དེ་རང་ཉིད་ཀྱི་ ཁེ་
དབང་སྲུང་སྐྱོབ་བྱེད་རྒྱུ་ཤེས་དགོས་ཀྱི་ཡོད། ན་གཞོན་གྱི་ངོས་ནས་བཤད་ན་ཆུང་
ངུའི་དུས་ནས་ཁྲིམས་ལུགས་ཀྱི་འདུ་ཤེས་ལ་གོམས་དགོས་པ་དང༌། རྩོད་གཞི་གང་
འདྲ་ཞིག་བྱུང་ཡང་བཅའ་ཁྲིམས་ལ་བརྟེན་ནས་རང་ཉིད་ཀྱི་དྲང་བདེན་གྱི་ཁེ་དབང་
སྲུང་སྐྱོབ་བྱེད་དགོས་པ་རེད། །
【གནད་དོན་གླེང་མོལ】
(1) ཁྲིམས་འགལ་གྱིས་བཀག་སྐྱིལ་བྱས་པའི་བྱས་ཉེས་ཀྱི་ངོ་བོའི་ཐོག་
གི་ཁྱད་ཆོས་གང་ཡིན། །
(2) ཁྲིམས་འགལ་གྱིས་བཀག་སྐྱིལ་བྱས་པའི་བྱས་ཉེས་ཀྱི་བཀག་སྐྱིལ་
གྱི་རྒྱུན་མཐུད་དུས་ཡུན་རིང་ཐུང་ག་ཚོད་ཡིན།
(3) གལ་སྲིད་ཁྱེད་རང་ཁྲིམས་འགལ་གྱིས་བཀག་སྐྱིལ་བྱས་པ་ཡིན་ན་
གང་འདྲ་བྱས་ནས་རང་ཉིད་སྲུང་སྐྱོབ་བྱེད་དམ། །
89



གྱོད་དཔེ་བཅུ་པ། བཙན་ཁྲིད་ཀྱི་བྱས་ཉེས།
（གྱོད་དཔེ།
གྲོང་ཁྱེར་ཞིག་གི་སློབ་སྲིང་ག་གེ་མོའི་ལོ་16སོན་པའི་སློབ་མ་ཚེ་རྡོར་
དང་། བུ་ཕྲུག ཐར་བ་གསུམ་དྲ་རྒྱའི་རྩེད་མོ་རྩེ་རུ་ཕྱིན་ནས་བུ་ལོན་སྒོར་
སྟོང་2000ལྷག་ཟུག་པ་རེད། དེ་ནས2004ལོའི་ཟླ་3པའི་ཚེས་12ཉིན་གྱི་
ཞོགས་པར་སློབ་གྲོགས་ཤིག་བཙན་ཁྲིད་བྱེད་རྒྱུར་གྲོས་ཁ་མཐུན་ནས། མིང་
ལ་ཚངས་པ་ཟེར་བའི་སློབ་གྲོགས་དེ་མགོ་སྐོར་བཏང་ནས་ཕྱི་ལ་ཁྲིད་ཡོང་བ་
དང་། དམིགས་ཡུལ་ལ་སླེབས་རྗེས་རང་མཚང་ཕྱི་ལ་བསྟན་ནས་རེ་རེས་གྲི་
ཆུང་རེ་བཏོན་ཏེ་བཤད་རྒྱུར། “ དེ་རིང་ཁྱོད་ལ་ལས་ངན་འཁོར་བ་རེད། ང་
ཚོས་རྩེད་མོའི་དོན་དུ་མི་གཞན་ལ་བུ་ལོན་ཆད་སོང་། ཁྱོད་བཙན་ཁྲིད་བྱས་པ་
ཡིན་པས། ཁྱོད་ཀྱི་ཨ་ཕས་སྒོར་མོ་ཁྲི་གཅིག་ཁྱེར་མ་ཡོང་ན་ཁྱོད་ལ་འགྲོ་ས་
མེད།” དེ་ནས་ཁོ་ཚོས་ཐེངས་དྲུག་ལ་ཚངས་པའི་ཕ་མར་ཁ་པར་བརྒྱབ་ཀྱང་
གོ་མ་ཆོད་པས། མཇུག་མཐར་སྙིང་རྗེ་མེད་པར་ཚངས་པ་བསད་བཞག་པ་
རེད།
【དབྱེ་ཞིབ།
བཙན་ཁྲིད་ཀྱི་བྱས་ཉེས་ནི་རྒྱུ་ནོར་བཙན་ལེན་བྱེད་རྒྱུ་དམིགས་ཡུལ་དུ་
བཟུང་ནས་དྲག་ཤུགས་དང་བཙན་ཤེད་དམ་བཟི་སྨན་འདེབས་པའི་ཐབས་
བཀོད་སྤྱད་དེ་སྐྱེ་བོ་གཞན་པ་བཙན་ཁྲིད་བྱེད་པའམ་དྲག་ཤུགས་ཀྱིས་ཚོད་
བཀག་བྱེད་པའི་བྱ་སྤྱོད་ལ་ཟེར། ཉེ་ཁྲིམས་ཀྱི་དོན་ཚན་ཉེས་བརྒྱ་སོ་དགུ་པའི་
ནང་གཏན་འབེབས་བྱས་དོན། རྒྱུ་ནོར་བཙན་ལེན་བྱ་རྒྱུ་དམིགས་ཡུལ་དུ་
90



བཟུང་ནས་མི་གཞན་བཙན་ཁྲིད་བྱས་རིགས་དང་། ཡང་ན་མི་གཞན་བཙན་
ཁྲིད་བྱས་ནས་མི་གཏར་བཞག་པའི་རིགས་ལ་དུས་བཙོན་ལོ་བཅུ་ཡན་ནམ་ཚེ་
བཙོན་གྱི་ཉེས་ཆད་གཅོད་རྒྱུ་དང་། དངུལ་ཆད་དམ་རྒྱུ་ནོར་གཞུང་བཞེས་ཀྱི་
ཉེས་ཆད་ཆབས་སྦྲགས་སུ་ གཅོད་རྒྱུ། བཙན་ཁྲིད་བྱས་མི་ ཤི་སྐྱོན་བཟོས་
པའམ་བཙན་ཁྲིད་བྱས་མི་བསད་རིགས་ལ་སྲོག་ཆད་གཅོད་རྒྱུ་དང༌། རྒྱུ་ནོར་
གཞུང་བཞེས་ཀྱི་ཉེས་ཆད་ཆབས་སྦྲགས་སུ་གཅོད་རྒྱུ། །
གྱོད་དོན་འདིའི་ནང་དུ་ཚེ་རྡོར་དང༌། བུ་ཕྲུག ཐར་བ་གསུམ་གྱིས་
ཚངས་པའི་ཕ་མའི་ས་ནས་ལག་དངུལ་སྒོར་ཁྲི་གཅིག་བཙན་ལེན་བྱེད་པའི་ཆེད་
དུ་ཚངས་པ་བཙན་ཁྲིད་བྱས་ཡོད་པ་རེད། ཁོ་གསུམ་རང་ངོས་ནས་བཤད་ན་
བསམ་བཞིན་དུ་བྱས་པ་ཡིན་པ་སྟེ། རྒྱུ་ནོར་བཙན་ལེན་བྱ་རྒྱུ་དམིགས་ཡུལ་དུ་
བཟུང་ནས་ཕྱི་ངོས་ནས་བཙན་ཁྲིད་བྱས་པའི་བྱ་སྤྱོད་སྤེལ་ཡོད་པ་རེད། ཁོ་
གསུམ་གྱི་བྱ་སྤྱོད་ཀྱིས་ཚངས་པའི་ཚེ་སྲོག་གི་ཁེ་དབང་ལ་གནོད་འཚེ་བཏང་
བས་མ་ཚད་ད་དུང་ཁོའི་རྒྱུ་ནོར་གྱི་བདག་དབང་ལ་ཡང་གནོད་འཚེ་བཏང་ཡོད་
པ་རེད། བཙན་ ཁྲིད་ ཀྱི་བྱས་ཉེས་ཀྱི་ གནོད་ འཚེ་ ཕོག་ཡུལ་ནི་ཡུལ་ ཉིས་
བརྩེགས་ཅན་ཡིན་ཏེ། དེའི་ནང་དུ་མི་ལུས་ཀྱི་ཁེ་དབང་དང་བདེ་ཐང་གི་ཁེ་
དབང་དང་ཚེ་སྲོག་གི་ཁེ་དབང་བཅས་ཚུད་ཡོད་པ་མ་ཟད། རྒྱུ་ནོར་གྱི་ཁེ་
དབང་ཡང་ཚུད་ཡོད་པ་རེད། དེར་བརྟེན། ཚེ་རྡོར་དང་། བུ་ཕྲུག ཐར་བ་
གསུམ་གྱི་བྱ་སྤྱོད་ཀྱིས་བྱས་ཉེས་གྲུབ་ཡོད་པ་རེད། །
གྱོད་དོན་འདིའི་ནང་གི་ཚེ་རྡོར་དང་། བུ་ཕྲུག ཐར་བ་གསུམ་ནི་བྱས་
ཉེས་མཉམ་གསོག་བྱེད་མཁན་ཡིན། བྱས་ཉེས་མཉམ་གསོག་ཟེར་ན་ནི་མི་
གཉིས་ཡན་གྱིས་ཐུན་མོང་དུ་བསམ་བཞིན་བྱས་ཉེས་བསགས་པ་ལ་ཟེར།
བྱས་ཉེས་མཉམ་གསོག་ལ་དགོས་ངེས་ཀྱི་བྱས་ཉེས་མཉམ་གསོག་དང་རང་
གའི་བྱས་ཉེས་མཉམ་གསོག་གཉིས་ཡོད། དགོས་ངེས་ཀྱི་བྱས་ཉེས་མཉམ་
91



གསོག་ནི་མི་གཉིས་ཡན་གྱི་ཐུན་མོང་གི་བྱ་སྤྱོད་ཐོག་ནས་ད་གཟོད་འགྲུབ་ཐུབ་
པའི་བྱས་ཉེས་ལ་ཟེར་བ་སྟེ། དཔེར་ན་དཔུང་བསྡེབས་ཀྱིས་རྒྱ་འདྲེ་བརྒྱབ་པའི་
བྱས་ཉེས་ལྟ་བུ། རང་གའི་དཔུང་བསྡེབས་ཉེས་གསོག་ནི་མི་གཅིག་གིས་ཁེར་
རྐྱང་དུ་བྱེད་ཆོག་པའི་ཉེས་གསོག་ཡིན་ཡང་མི་གཉིས་ཡན་གྱིས་ཐུན་མོང་དུ་
བྱས་པ་ལ་ཟེར། གྱོད་དོན་འདི་ནི་རང་གའི་བྱས་ཉེས་མཉམ་གསོག་ཡིན།
【བསླབ་བྱ】
གྱོད་དོན་འདིའི་ཐོག་ནས་དེང་སང་ གི་ན་སོ་མ་སོན་པའི་སྐྱེ་བོའི་བྱས་ཉེས་
གསོག་པ་དེ་ན་སོ་ཆུང་བ་ཅན་དང༌། དར་མའི་ཁྱད་ཆོས་ལན། སྙིང་རྗེ་མེད་པ་
ན་བས་སུ་འགྱུར་བའི་ཁྱད་ཆོས་མཚོན་ཡོད། ད་ལྟའི་ན་སོ་མ་སོན་པའི་སྐྱེ་བོའི་
བྱས་ཉེས་གསོག་པ་ལ་ཇུས་གཞི་ཞིབ་ཕྲ་ལྡན་པ་དང༌། དེ་མིན་ད་དུང་རང་ཉིད་
ཀྱིས་བྱ་ངན་སྤྱོད་དུས་དཔུང་རོགས་མེད་ལ་ཉམས་མྱོང་ཞན་པ་དང༌། གནོད་འཚེ་
ཕོག་མཁན་གྱིས་ཕྱིར་རྒོལ་ལ་སྐྲག་པ་བས་ལ་བརྟེན། མང་པོ་དཔུང་བསྒྲིགས་ནས་
རོགས་སྡེབ་བྱེད་ཀྱི་ཡོད། གཞན་ཡང་གྱོད་དོན་འདིའི་ཐོག་ནས་ན་སོ་མ་སོན་པའི་སྐྱེ་
བོའི་ཁྲོད་དུ་སེམས་ནད་ཚད་མི་འདྲ་བ་གནས་ལོད་མཚོན་ཡོད་སྟེ། ལྷ་འཁོན་ཞེ་
འཁོན་མེད་ཀྱང་ཡ་ང་སྙིང་རྗེ་མེད་པར་གཞན་གྱི་སྲོག་ལ་རྒོལ་ཡོང་གི་རེད། །
གྱོད་དོན་འདི་བརྒྱུད་དེ་ང་ཚོས་གཞོན་ནུ་ལོ་ཆུང་གི་བྱས་ཉེས་གསོག་པ་དེ་ནི་
སྤྱི་ཚོགས་ཀྱི་སྣང་ཚུལ་རྙོག་འཛིང་ཆེ་བ་ཞིག་ཡིན་པ་ཤེས་ཐུབ། དེ་བཀག་འགོག་
བྱེད་ན་ཐོག་མར་ཁྲིམས་ལུགས་ སློབ་ གཏོང་རྒྱུར་ཤུགས་སྣོན་རྒྱག་དགོས་པ་དང༌།
གཉིས་ནས་འབྲེལ་ཡོད་འགན་ནུས་སྡེ་ཚན་གྱིས་ཤུགས་ཆེན་གྱིས་རིག་གནས་ཚོང་ར་
དག་གཙང་བཟོ་དགོས་པ་དང༌། དཔར་སྐྲུན་དང་དྲ་རྒྱའི་ལས་རིགས་དང་དཔེ་དེབ་
དང་སྒྲ་བརྙན་ཚོང་ར་དག་ཐེར་བྱེད་དགོས་པ་རེད། ཁྲིམས་འཛིན་སྡེ་ ཚན་གྱིས་
བཅའ་ཁྲིམས་ཀྱི་དབང་གྲགས་བསླངས་ནས་ཉེས་སྤྱོད་སྣ་ཚོགས་ལ་རྡུང་རྡེག་དྲག་པོ་
གཏོང་དགོས་པ་དང༌། བྱེ་བྲག་གི་བྱེད་ཐབས་སྣ་ཚོགས་སྤྱད་དེ་སློབ་གྲྭའི་ཉེ་འཁོར་
གྱི་སྒྲིག་ལམ་ཡག་པོ་སྡོམ་དགོས་ཤིང་། ཁྲིམས་འགལ་གྱི་རྩེད་མོ་ཁང་དང་དྲ་ཁང་
སོགས་གཙང་སེལ་བྱས་ཐོག གཞོན་ནུ་ལོ་ཆུང་གི་ཉེས་གསོག་རྒྱུ་རྐྱེན་རྩ་མེད་གཏོང་



དགོས་པ་རེད།
གལ་སྲིད་བཙན་ཁྲིད་ཐེབས་པ་ཡིན་ན་ང་ཚོས་འཕྲལ་མར་རང་སྐྱོབ་ཀྱི་བྱེད་
ཐབས་སྤྱད་དེ་རང་ཉིད་སྲུང་སྐྱོབ་བྱེད་དགོས། དཔེར་ན་ཉེས་ཅན་གཏེ་བོ་སེམས་
གཡེང་བའི་གོ་སྐབས་དང་བསྟུན་ནས་ཕྱི་ལ་འབྲེལ་གཏུགས་བྱེད་པ་དང༌། ཡང་ན་
ཡིག་བྱང་བྲིས་ཏེ་སྒོ་སྲུབ་ནས་ཕྱི་ལ་འཕེན་པ། ཡང་ན་རང་ཉིད་ཁྱེར་བའི་མོ་ཊ་མི་
མང་སར་སྐྱོད་དུས་སྐད་ཆེན་པོ་རྒྱག་པའམ་སྒོ་ལ་རྡོ་ཐོ་རྒྱག་པ་སོགས་བྱས་ཏེ་མི་
གཞན་ལ་ཤེས་སུ་འཇུག་ཐབས་བྱེད་དགོས།
【གནད་དོན་གླེང་མོལ】
(1) བྱས་ཉེས་མཉམ་གསོག་ཟེར་བ་གང་ཡིན། །
(2) བཙན་ཁྲིད་ཀྱི་བྱས་ཉེས་ཀྱི་གནོད་འཚེ་ཕོག་ཡུལ་ནི་ཡུལ་གཅིག་
རྐྱང་ཅན་ཡིན་ནམ་ཡུལ་ཉིས་བརྩེགས་ཅན་ཡིན།
，
93



གྱོད་དཔེ་བཅུ་གཅིག་པ། ཚ་འདྲི་བྱས་ནས་ངོས་ལེན་
ཞུ་རུ་འཇུག་པའི་བྱས་ཉེས། །
（གྱོད་དཔེ】
2003ལོའི་ཟླ་5པའི་ཉིན་ཞིག གྲོང་ཁྱེར་ཞིག་གི་སློབ་ཆེན་ནང་དུ་དུག་
ཕོག་པའི་དོན་རྐྱེན་བྱུང་ནས་སློབ་གྲྭ་ཡོངས་ཀྱི་དགེ་སློབ་བརྒྱ་ལྷག་ལ་ཚད་མི་
འདྲ་བའི་ཟས་དུག་ཕོག་པ་རེད། སྤྱི་བདེ་ལས་ཁོངས་ཀྱིས་མྱུལ་ཞིབ་བྱས་པ་
བརྒྱུད་སློབ་གྲྭ་དེའི་ཟ་ཁང་གི་གྲོ་ཕྱེ་ལ་མིས་དུག་བཏབ་པ་ཡིན་པའི་སྡོམ་ཚིག་
བྱུང་། གྱོད་དོན་ཚབས་ཆེ་བས་གྲོང་ཁྱེར་དེའི་སྤྱི་བདེ་ལས་ཁུངས་ནས་ཆེད་
མངག་མི་སྣ་བསྐོངས་ནས་ཆེད་དོན་གྱོན་གཞི་ཚོ་ཆུང་བཙུགས་ཐོག་དུས་ཐོག་
དུ་གྱོད་ཕུག་འབུད་དགོས་རྒྱུ་བྱས་པ་དང་། དམངས་དོན་ཉེན་རྟོག་པ་ཝང་
ལེན་ཡང་ཚོ་ཆུང་དེའི་ཁོངས་སུ་འཐེན། གྱོད་ཕུག་འབུད་པའི་དུས་བཀག་ཐུང་
བས་ཝང་ལེན་སོགས་ཀྱིས་རྫུན་གཏམ་ཤན་འབྱེད་འཕྲུལ་ཆས་སྤྱད་དེ་གྱོད་རྩ་
རྙེད་རེ་བྱས། སློབ་གྲྭ་དེའི་དགེ་རྒན་གསུམ་ལ་རྫུན་གཏམ་ཤན་འབྱེད་བྱེད་
སྐབས་རྒྱུན་ལྡན་མིན་པའི་རྟགས་བྱུང་མོད། འོན་ཀྱང་དཔང་རྟགས་མེད་པར་
བརྟེན་ཝང་ལེན་དང་ཁོའི་ལས་གྲོགས་ཚོས་བྱེད་ཐབས་ཚ་ནན་སྤྱོད་རྒྱུ་བྱས།
འདྲི་རྩད་བྱེད་རིང་ཆེད་དོན་གྱོད་གཞི་ཚོ་ཆུང་གི་ཁོངས་མི་ཚོས་རེས་མོས་ཀྱིས་
ཉིན་མཚན་ཁ་སྤྲོད་དུ་དགེ་རྒན་གསུམ་པོར་འདྲི་རྩད་བྱས་ཤིང་། ཁོ་ཚོ་བར་
མཚམས་མེད་པར་གཉིད་ཁུག་ཏུ་མ་བཅུག་པས། དགེ་རྒན་གསུམ་ནི་ལུས་
སེམས་གཉིས་ཐད་ནས་ལྕོགས་ཐབས་མེད་པར་གྱུར་ནས་ “ རང་སྐྱོན་ངོས་
ལེན་” བྱེད་དགོས་བྱུང༌། གྱོད་དོན་རྩད་ཆོད་པར་དགའ་ཐག་ཆོད་པའི་ཝང་



ལེན་སོགས་ཀྱིས་ཞུས་ཚིག་སོགས་ལ་བརྟག་དཔྱད་ཞིབ་མོ་མ་བྱས་པར་གྱོད་
ཐག་ཆོད་ཟིན་པར་སྒྲོག་སྦྱང་བྱས། དེ་ནས་ཞིབ་དཔྱོད་ལས་ཁུངས་ཀྱིས་གྱོད་
དོན་དེ་ལ་ཞིབ་བཤེར་བྱེད་རིང་དགེ་རྒན་དེ་གསུམ་གྱིས་དེ་སྔ་སྤྱི་བདེ་ལས་
ཁུངས་ཀྱིས་ཁོ་ཚོར་ཚ་འདྲི་བྱས་པའི་གནས་ཚུལ་བཤད། ཞིབ་དཔྱོད་ལས་
ཁུངས་ཀྱིས་མྱུལ་ཞིབ་དང་དཔང་རྟགས་བླངས་རྗེས་དགེ་རྒན་གསུམ་པོའི་ཞུ་
འབྲས་བདེན་པ་ཡིན་པ་དང་། ཝང་ལེན་སོགས་ཀྱི་བྱ་སྤྱོད་ནི་ཚ་འདྲི་བྱས་པའི་
བྱས་ཉེས་ཡིན་སྲིད་པར་རྟགས་བསྒྲུབས་བྱས། དེས་མ་ཚད་ཚ་འདྲི་བྱས་ནས་
ངོས་ལེན་ཞུ་རུ་བཅུག་པའི་བྱས་ཉེས་བགྲངས་ནས་ཝང་ལེན་སོགས་མི་དམངས་
ཁྲིམས་ཁང་ལ་ཞུ་སྦྱོར་བྱས། མི་དམངས་ཁྲིམས་ཁང་གིས་ཚ་འདྲི་བྱས་ནས་
ངོས་ལེན་ཞུ་རུ་བཅུག་པའི་བྱས་ཉེས་བགྲངས་ནས་ཝང་ལེན་སོགས་ལ་དུས་
བཙོན་ལོ་གཅིག་ནས་གཉིས་བར་གྱི་ཉེས་ཆད་བཅད་པ་རེད། །
【དབྱེ་ཞིབ།
ཚ་འདྲི་བྱས་ནས་ངོས་ལེན་ཞུ་རུ་འཇུག་པའི་བྱས་ཉེས་ནི་ཁྲིམས་འཛིན་
ལས་བྱེད་མི་སྣས་དོགས་གཞི་ཉེས་ཅན་དང་ཞུ་སྦྱོར་ཕྱི་མར་ལུས་ཐོག་གི་ཆད་
པའམ་ལུས་ཐོག་གི་ཆད་པ་དང་ཆ་འདྲ་བ་སྤྱད་དེ་ངོས་ལེན་ཞུ་ཚིག་བཙན་ལེན་
བྱེད་པའི་བྱ་སྤྱོད་ལ་ཟེར། ཁྲིམས་འཛིན་ལས་བྱེད་མི་སྣ་ཟེར་བ་ནི་མྱུལ་ཞིབ་
དང་། ཞིབ་དཔྱོད། འདྲི་གཅོད། ལྟ་སྐུལ་དོ་དམ་བཅས་ཀྱི་འགན་ནུས་ལྡན
པའི་ལས་བྱེད་མི་སྣ་( སྤྱི་བདེ་དང་། ཞིབ་དཔྱོད། ཁྲིམས་ཁང་། ཁྲིམས་
འཛིན་བཅས་ཚན་པའི་ལས་བྱེད་མི་སྣ)ལ་གོ ལུས་ཐོག་གི་ཆད་པ་ཟེར་བ་ནི་
བསྡམས་བཀྱིག་དང་། དཔྱང་རྡུང་། ཁབ་གཙགས། གློག་རྒྱག་སོགས་ཀྱི་
ཐོག་ནས་མིའི་ལུས་པོར་གནོད་འཚེ་གཏོང་བ་དང་ན་ཟུག་གཏོང་བའི་བྱེད་
སྟངས་ལ་ཟེར། ལུས་ཐོག་གི་ཆད་པ་དང་ཆ་འདྲ་བ་ཟེར་བ་ནི་དུས་ཡུན་རིང་
པོར་གྲང་དུ་འཇུག་པ་དང་ལྟོག་ཏུ་འཇུག་པ། ལངས་སུ་འཇུག་པ། གཉིད་
95



ཁུག་ཏུ་མི་འཇུག་པ་སོགས་ལུས་ཐོག་གི་ཆད་པ་ལས་གཞན་པའི་ལུས་པོར་
བརྙས་བཅོས་བྱེད་པའི་བྱེད་སྟངས་ལ་གོ་
་ གྱོད་དོན་འདིའི་ནང་དུ་ཝང་ལེན་སོགས་ཀྱིས་དུས་ཡུན་ངེས་ཅན་ནང་
དུ་གྱོད་ཕུག་འབུད་ཐུབ་པའི་ཆེད་དུ་ལུས་ཐོག་གི་ཆད་པ་དང་ཆ་འདྲ་བ་སྤྱད་དེ་
ངོས་ལེན་ཞུ་ཚིག་བཙན་ལེན་བྱས་པ་དེ་ནི་ཚ་འདྲི་བྱས་ནས་ངོས་ལེན་ཞུ་རུ་
འཇུག་པའི་བྱ་སྤྱོད་ཡིན་པ་རེད། ཆེས་མཐོའི་མི་དམངས་ཞིབ་དཔྱོད་ཁང་གི་
《མི་དམངས་ཞིབ་དཔྱོད་ཁང་གིས་ཐད་ཀར་བདག་སྤྲོད་དང་གྱོད་ཐོ་འགོད་པ་
དང་མྱུལ་ཞིབ་བཅས་བྱེད་པའི་གྱོད་དོན་གྱི་ཚད་གཞི་སྐོར་གྱི་གཏན་འཁེལ་
(ཚོད་བསྟར་)》ལྟར་ན། གནས་ཚུལ་རིགས་ལྔ་ལས་གྲས་ཤིག་ལྡན་ན་གྱོད་
ཐོ་བཀོད་ཏེ་མྱུལ་ཞིབ་བྱེད་དགོས་པ་དང་། དེའི་ནང་དུ་“ ཐེངས3ཡན་ནམ་
མི་3ཡན་ལ་ཚ་འདྲི་བྱས་ནས་ངོས་ལེན་ཞུ་རུ་འཇུག་རིགས་” ཚུད་ཡོད། ཝང་
ལེན་སོགས་ཀྱིས་མི་གསུམ་ལ་ཞུ་ཚིག་བཙན་ལེན་བྱས་པ་དེ་ནི་གོང་གསལ་
གནས་ཚུལ་དང་མཐུན་པ་རེད། ཉེས་ཁྲིམས་ཀྱི་དོན་ཚན་ཉིས་བརྒྱ་ཞེ་བདུན་
པའི་གཏན་འབེབས་བྱས་དོན། ཚ་འདྲི་བྱས་ནས་ངོས་ལེན་ཞུ་རུ་འཇུག་པའི་
བྱས་ཉེས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་གྱི་ཉེས་
ཆད་གཅོད་རྒྱུ། རྨས་སྐྱོན་དང་དབང་སྐྱོན། ཤི་སྐྱོན་བཅས་བཏང་རིགས་ལ་
ཉེས་ཁྲིམས་འདིའི་དོན་ཚན་ཉིས་བརྒྱ་སོ་བཞི་པའི་གཏན་འབེབས་ལྟར་བསམ་
བཞིན་དུ་རྨས་སྐྱོན་བཟོས་པའི་བྱས་ཉེས་དང་། དོན་ཚན་ཉིས་བརྒྱ་སོ་གཉིས་
པའི་གཏན་འབེབས་ལྟར་བསམ་བཞིན་དུ་མི་བསད་པའི་བྱས་ཉེས་སུ་གཏན་
ཁེལ་བྱས་ཏེ་ཉེས་ཆད་ལྕི་བར་གཅོད་རྒྱུ།
【བསླབ་བྱ།
རྫུན་གཏམ་ཤན་འབྱེད་འཕྲུལ་ཆས་ནི་མྱུལ་ཞིབ་ཁྲོད་སྤྱོད་པའི་རམ་འདེགས་ཡོ་
ཆས་ཡིན་པ་མ་གཏོགས། དེའི་བརྟག་འབྲས་ནི་ཐད་ཀར་ཉེས་དོན་དཔང་རྟགས་ལ་
96



རྩིས་ནས་བཀོལ་སྤྱོད་བྱེད་མི་རུང་།
ཉེས་དོན་གཏུག་བཤེར་སྐོར་གྱི་བཅའ་ཁྲིམས་ནང་གཏན་འབེབས་བྱས་གསལ་
ལ། ཞུ་སྦྱོར་ཕྱི་མའི་ངོས་ལེན་ཞུ་ཚིག་གཅིག་པུ་མ་གཏོགས་བདེན་དཔང་བྱེད་སྤྱད་
དཔང་རྟགས་གཞན་དག་མེད་ཚེ་ཉེས་ཅན་ཡིན་པར་གཏན་འཁེལ་བྱེད་མི་ཐུབ།
【གནད་དོན་གླེང་མོལ】 གོང་གསལ་གྱོད་དོན་ནང་དུ་ཞིབ་དཔྱོད་
ལས་ཁུངས་ཀྱིས་བཅའ་ཁྲིམས་ཀྱི་ལྟ་སྐུལ་གང་ཞིག་སྤྱད་ཡོད་དམ།
97



གྱོད་དཔེ་བཅུ་གཉིས་པ། མནར་གཅོད་བཏང་བའི་བྱས་ཉེས།
（གྱོད་དཔེ།
ཀྲང༌ x x བཟའ་ཚང་ཁ་ཁ་བྱས་རྗེས་རང་གཅིག་པུས་ལོ་12སོན་པའི་
བུ་མོ་ཀྲང་ཅུན་སྐྱོང་གི་ཡོད། ཀྲང༌ x x ཡིས་ཡང་བསྐྱར་བཟའ་ཚང་སྒྲིག་
བསམ་ཡང་བུད་མེད་ཕྱོགས་ཀྱིས་ཁོ་ལ་བུ་མོ་ཞིག་ཡོད་པར་ཁག་བཞག་ནས་
མོས་མཐུན་མ་བྱུང༌། དེ་བས་ཀྲང་ x x ཡིས་རང་ཉིད་ཀྱི་བུ་མོ་ལ་འཁང་ར་
བྱས། 1995ལོའི་གྲང་ངར་ཆེ་བའི་དགུན་ཁར། བུ་མོས་ཞོགས་པར་ཁོ་ལ་
དུས་ཐོག་ཏུ་ཞོགས་ཟས་མ་བཟོས་པས་ཉེས་རྡུང་བྱས་ནས་ཀྲུང་ཅུན་གྱི་མཛུ་གུ་
ཞིག་བཅག་པ་རེད། 1996ལོའི་དབྱར་ཁར། ཆར་པ་བབས་ནས་ཁྱིམ་ནང་
གི་བྱ་ཕྲུག་གཉིས་བོར་བརླག་བྱུང་བས་ཀྲང་ x x ཡིས་དབྱུ་གུས་ཀྲང་ཅུན་ལ་
བརྒྱབ་ནས་བརྒྱལ་དུ་བཅུག་པ་རེད། 1997ལོའི་ཟླ2པའི་ཉིན་ཞིག་གི་དྲོས་
ཁར། ཀྲང་ x x ཡིས་ཀྲང་ཅུན་གྱིས་རང་ཉིད་ལ་བསམ་བཞིན་དུ་བག་ལེབ་
གྲང་མོ་ཟུ་རུ་བཅུག་པ་རེད་བསམས་ནས་ཐབ་ཀ་ལས་མེ་འབར་བཞིན་པའི་
བུད་ཤིང་བླངས་ཏེ་ཀྲང་ཅུན་གྱི་གདོང་དང་རྒྱབ་བསྲེགས་བཞག་པ་རེད། དེ་
ལྟར་ཀྲང་ x x ཡིས་རང་གི་བུ་མོ་ལ་མནར་གཅོད་ཚད་མེད་བཏང་བས། བུ་
མོ་ཀྲང་ཅུན་གྱིས་བཟོད་ ཐབས་བྲལ་ནས་ས་གནས་རང་གི་བུད་མེད་ལྷན་
ཚོགས་ལ་གནས་ཚུལ་ཡར་ཞུ་བྱས་པ་དང་། བུད་མེད་ལྷན་ཚོགས་ཀྱིས་དོན་
དག་དེ་ཁྲིམས་འཛིན་ལས་ཁུངས་ལ་སྙན་སེང་ཕུལ་བ་རེད། མཇུག་མཐར་ཀྲང་
x x ལ་ཁྲིམས་ཁང་ནས་མནར་གཅོད་བཏང་བའི་བྱས་ཉེས་བགྲངས་ནས་
དུས་བཙོན་ལོ་གཅིག་གི་ཉེས་ཅད་བཅད་པ་རེད།
98



【དབྱེ་ཞིབ།
མནར་གཅོད་བཏང་བའི་བྱས་ཉེས་ནི་མཉམ་དུ་འཚོ་བ་སྐྱེལ་ཡོད་པའི་
ཁྱིམ་མི་ལ་རྟག་པར་སྡིག་མོ་དང་། ཉེས་རྡུང་། བསྡམས་བཀྱིག གྲང་ལྟོགས་
མྱོང་དུ་འཇུག་པ། རང་དབང་ཚོད་འཛིན་བྱེད་པ། ནད་བཅོས་སུ་མི་འཇུག་
པ། བཙན་ཤེད་ཀྱིས་ཚད་ལས་བརྒལ་བའི་ངལ་རྩོལ་བྱེད་དུ་འཇུག་པ་སོགས་ཀྱི་
བྱེད་ཐབས་ཐོག་ནས་ལུས་སེམས་གཉིས་ཐད་ནས་མནར་གཅོད་དང་གནོད་
འཚེ་གཏོང་བ་དང་། གནས་ཚུལ་ཚབས་ཆེ་བའི་བྱ་སྤྱོད་ལ་ཟེར། མནར་
གཅོད་བཏང་བའི་བྱས་ཉེས་གསོག་མཁན་བདག་གཞི་ནི་ངེས་པར་དུ་མཉམ་དུ་
འཚོ་བ་རོལ་བའི་ཁྱིམ་མི་ཡིན་དགོས་པ་སྟེ། དཔེར་ན་ཁྱོ་ཤུག་དང༌། ཕ་མ།
བུ་ཕྲུག གཅེན་གཅུང་སོགས་ཡིན་དགོས། མནར་གཅོད་གཏོང་མཁན་ནི་
ཚང་མ་རང་ཉིས་ཀྱིས་གསོ་སྐྱོང་བྱེད་འགན་འཁུར་ཡོད་པ་དང་། དཔལ་འབྱོར་
ཀྱི་ཐད་དང་ཁྱིམ་ཚང་གི་གོ་གནས་ཀྱི་ཐད་དུ་ཆེ་ས་བཟུང་ཡོད་པའི་ཁོངས་མི་
ཡིན། ཁྱིམ་མིའི་ཁོངས་མིན་ན་མནར་གཅོད་བཏང་བའི་བྱས་ཉེས་མི་འགྲུབ་པ་
ཡིན། ཀྲང༌ x x དང་ཀྲུང་ཅུན་གཉིས་ནི་ཕ་བུའི་འབྲེལ་བ་ཡིན་པ་དང༌།
ཀྲང་ x x ལ་ཀྲང་ཅུན་སྐྱོང་དགོས་པའི་ཁྲིམས་བཀོད་ཀྱི་འོས་འགན་ཡོད་པ་
ཡིན་མོད། འོན་ཀྱང་ཁོས་རང་ཉིད་ཡང་བསྐྱར་གཉེན་སྒྲིག་བྱེད་མ་ཐུབ་པར་
ཁག་བཞག་ཅིང་སྡང་སེམས་སྐྱེས་ནས་བུ་མོ་ལ་མནར་གཅོད་ཚད་མེད་བཏང་བ་
དང་། ཀྲང་ཅུན་གྱི་ཁྱིམ་ཚང་ནང་གི་ཁྲིམས་མཐུན་གྱི་ཁེ་དབང་ལ་གནོད་འཚེ་
བཏང་བ་སོགས་བྱས་ཚབས་ཆེ་བས། མནར་གཅོད་བཏང་བའི་བྱས་ཉེས་ཐོག་
ནས་ཉེས་ཆད་གཅོད་འོས་པ་ཞིག་རེད།
མནར་གཅོད་བཏང་བའི་བྱས་ཉེས་ནི་ཞུས་ན་ད་གཟོད་ཐག་གཅོད་བྱེད་
རིགས་ཡིན། དེ་ཡང་མནར་གཅོད་ཕོག་མཁན་གྱིས་མི་དམངས་ཁྲིམས་ཁང་ལ་
ཞུ་གཏུག་བྱས་ན་ད་གཟོད་མི་དམངས་ཁྲིམས་ཁང་གིས་ཐག་གཅོད་བྱེད་པ་
_99



དང་། ཞུ་གཏུག་མ་བྱས་ན་ཐག་གཅོད་མི་བྱེད་པ་རེད། མནར་གཅོད་བཏང་
བའི་བྱས་ཉེས་ནི་ནང་མི་ཕན་ཚུན་བར་བྱུང་བ་ཡིན་པ་དང་། ནང་མི་ཕན་ཚུན་
བར་དུ་གསོ་སྐྱོང་གི་འབྲེལ་བ་གནས་ཡོད་ལ། མནར་གཅོད་ཕོག་མཁན་གྱིས་
ཕ་རོལ་བོར་ནོར་འཁྲུལ་བཅོས་སྒྱུར་བྱེད་རྒྱུ་དང་རང་ཉིད་ཀྱི་གནས་བབ་ལེགས་
སྒྱུར་བྱེད་རྒྱུ་བསམ་པ་མ་གཏོགས་མནར་གཅོད་གཏོང་མཁན་ལ་ཉེས་ཆད་
གཅོད་བསམ་མེད་པ་ཡིན་པས། ཉེས་ཁྲིམས་ཀྱི་ནང་དུ་བྱས་ཉེས་དེ་གྲུབ་པ་
ཙམ་ལས་མི་ལ་རྨས་སྐྱོན་ཚབས་ཆེན་བཟོས་པའམ་མི་བསད་པ་མིན་རིགས་ནི་
“ ཞུས་ན་ད་གཟོད་ཐག་གཅོད་བྱེད་” པ་རེད། ཡང་གཅིག་བཤད་ན་གནོད་
འཚེ་ཕོག་མཁན་གྱིས་ཁྲིམས་འཛིན་ལས་ཁུངས་ལ་ཞུ་གཏུག་བྱས་ན་གཞི་ནས་
ཐག་གཅོད་བྱེད་པ་དང་། ཞུ་གཏུག་བྱས་རྗེས་སུ་ཞུ་གཏུག་ཕྱིར་འཐེན་ཡང་
བྱེད་ཆོག་གི་རེད། དེ་མིན་མནར་གཅོད་བཏང་ནས་རྨས་སྐྱོན་ཚབས་ཆེན་
བཟོས་པའམ་བསད་པ་ཡིན་རིགས་དེའི་ཁོངས་སུ་མེད། གཞན་གནོད་འཚེ་
ཕོག་མཁན་ལ་བཙན་ཤུགས་ཐེབས་པའམ་འཇིགས་སྐུལ་ཐེབས་ནས་ཞུ་གཏུག་
བྱེད་མི་ཕོད་པའི་རིགས་ཡིན་ན་མི་དམངས་ཞིབ་དཔྱོད་ཁང་གིས་ཐད་ཀར་
བདག་སྤྲོད་བྱས་ཆོག་དང༌། རྩ་འཛུགས་གཞན་དག་དང་སྤྱི་དམངས་ལ་ཀྱང་
ཁྲིམས་འཛིན་ལས་ཁུངས་ལ་ཞུ་འབུལ་བྱེད་དབང་ཡོད།
【བསླབ་བྱ།
ཁྱིམ་ཚང་ནང་གི་གཏུམ་སྤྱོད་ནི་ས་ཡུན་རིང་པོར་གནས་པ་ལ་ཁྱིམ་ཚང་གི་
འདུ་ཤེས་རྙིང་པའི་རྒྱུ་མཚན་གནས་ཡོད། སྲོལ་རྒྱུན་གྱི་ཁྱིམ་ཚང་རིག་གནས་ཀྱིས་
ཁྱིམ་ཚང་གི་སྤྱི་ཆའི་ཁེ་ཕན་གཙིགས་ཆེན་བྱེད་པ་ལས་ཁྱིམ་ཚང་གི་ཁོངས་མིའི་སྒེར་
གྱི་ཁེ་དབང་ལ་རྩིས་མཐོང་མི་བྱེད་པ་དང་། ཁྱིམ་ཚང་གི་དོན་དག་ནི་ཁྱིམ་མིས་
ཐག་གཅོད་བྱེད་དགོས་པ་ལས་སྐྱེ་བོ་གཞན་ལ་ཇུ་གཏོགས་མེད་པར་འདོད་ཀྱི་ཡོད།
དེ་ལྟར་ཕྱི་རོལ་གྱིས་ལྟ་སྐུལ་མེད་ཙ་ན་མནར་གཅོད་གཏོང་མཁན་ལ་འཛེམ་བག་
100



མེད་པར་གྱུར་ཡོད། འོན་ཀྱང་ཁྲིམས་སྐྱོང་ཉིན་བཞིན་འཐུས་ཚང་ཡོང་བཞིན་པའི་
དེང་སང་ནི་ཁྱིམ་ཚང་གི་ཁོངས་མི་ཚང་མ་འདྲ་མཉམ་ཡིན་དགོས་པ་དང༌། མི་ལུས་
ཀྱི་ཁེ་དབང་ལ་བཅའ་ཁྲིམས་ཀྱིས་སྲུང་སྐྱོབ་ཡོད་དགོས་པའི་འདུ་ཤེས་སྐྱེད་དགོས་པ་
རེད། མི་རྣམས་ ཁྱིམ་ ཚང་ གི་ གཏུམ་སྤྱོད་ལ་འཕྲད་དུས་བློ་ཕོད་ཆེན་པོས་ བཅའ་
ཁྲིམས་ཀྱི་ལག་ཆ་ཐོགས་ནས་རང་ཉིད་ཀྱི་ཁེ་དབང་སྲུང་སྐྱོབ་བྱེད་འོས་པ་རེད།
【གནད་དོན་གླེང་མོལ】
(1) མནར་གཅོད་བཏང་བའི་བྱས་ཉེས་ཀྱི་བདག་གཞི་གང་ཡིན།
(2) མནར་གཅོད་བཏང་བའི་བྱས་ཉེས་ནི་ཁྲིམས་འཛིན་ལས་ཁུངས་
ཀྱིས་ཐད་ཀར་བདག་སྤྲོད་བྱེད་དགོས་སམ།
101



གྱོད་དཔེ་བཅུ་གསུམ་པ། གསོ་འགན་མ་འཁུར་བའི་བྱས་ཉེས།
（གྱོད་དཔེ།
རྨོ་བོ་ཚེ་སྐྱིད་ཀྱི་ཁྱོ་ག་གཞོན་དུས་གྲོངས་སོང་བ་རེད། ཁོ་མོས་དཀའ་
སྡུག་ཆེན་པོས་བུ་ཚེ་རིང་གཅེས་སྐྱོང་བྱས་ས་ནར་སོན་དུ་བཅུག་པ་དང་། ཁོ་
ལ་བཟའ་ཚང་བསྒྲིགས་རོགས་བྱས་པས་མ་ཚད་བུ་ཕྲུག་སྐྱོང་རོགས་ཡང་བྱས་
པ་རེད། དེ་ནས་རྨོ་བོ་ཚེ་སྐྱིད་ན་སོ་རྒས་ནས་འཚོ་བ་རང་ཚུགས་སུ་སྐྱེལ་མི་
ཐུབ་པར་གྱུར་པས། ཚེ་རིང་དང་ཁོའི་ཆུང་མ་གཉིས་ཀྱིས་ཁོ་མོ་ཁག་ཁུར་རང་
རེད་བསམས་ནས་རྟག་པར་ཚིག་ལོག་རྒྱག་པ་དང་། མཚམས་མཚམས་ལ་ཁོ་
མོར་ཟ་མ་ཡང་ཡག་པོ་ཞིག་སྤྲོད་ཀྱི་མེད། ཉིན་ཞིག་རྨོ་བོ་ཚེ་སྐྱིད་ལ་ཉིན་གསུམ་
བཞི་ཙམ་རིང་ཚ་བརྒྱབ་ཀྱང་ཚེ་རིང་ཁྱོ་ཤུག་གཉིས་ཀྱིས་སྨན་པར་སྟོན་རྒྱུ་ཕར་
ཞོགས། ཁོ་མོར་ཆུ་ ཁམ་གང་དང་ཟས་ཁམ་ལང་ཡང་སྟེར་རོགས་མ་བྱས།
ཐེངས་ཤིག་རྨོ་བོ་ཚེ་སྐྱིད་ཀྱིས་ཟ་མ་སྲ་མོ་རེད་འདུག་ཅེས་བཤད་པས་ཚེ་རིང་
གིས་མ་རྒན་སྒོ་ཕྱིར་ཕུད་ཏེ་སོ་སོ་རང་ཁ་ཟས་འཚོལ་དུ་རྒྱུག་ཅེས་དམོད་མོ་བྱས།
ཁྲོམ་ལམ་སྡོད་དམངས་ཨུ་ལྷན་གྱིས་ཤེས་རྗེས་ཐེངས་མང་པོར་ཁ་བསྒོས་མོད།
འོན་ཀྱང་ཚེ་རིང་ནི་སྔར་བས་སྡང་སེམས་སྐྱེས་ཏེ་མ་རྒན་ལ་རྟག་པར་དམོད་མོ་
བྱས་པ་དང་མནར་གཅོད་བཏང༌། 2003ལོའི་ལོ་གསར་ལ་ཉེ་དུས། ཚེ་རིང་
གིས་རྨོ་བོ་ཚེ་སྐྱིད་ལ་གནས་སྐོར་དུ་འགྲོ་ཞེས་མགོ་སྐོར་བཏང་ནས་ཡུལ་གཞན་
ལ་ཁྲིད་དེ་དབྱུགས་བཞག་པ་དང་། རང་ཉིད་གཅིག་པོ་རླངས་འཁོར་ལ་བསྡད་
དེ་ཕྱིར་ལོག་ཡོང་བ་རེད། རྨོ་བོ་ཚེ་སྐྱིད་ནི་སེམས་སྡུག་ཐག་ཆོད་དེ་རང་སྲོག་
ལྕེབས་པ་རེད།
102



【དབྱེ་ཞིབ།
གསོ་འགན་མ་འཁུར་བའི་བྱས་ཉེས་ནི་རྒན་ཁོག་དང་། ཕྲུ་གུ ནད་པ་
བཅས་དང་ཡང་ན་འཚོ་བ་རང་ཚུགས་མི་ཐོན་པའི་མི་ལ་གསོ་སྐྱོང་བྱེད་པའི་
འོས་འགན་ཡོད་ཀྱང་གསོ་སྐྱོང་མི་བྱེད་ལ། གནས་ཚུལ་ཚབས་ཆེ་རིགས་ཀྱི་བྱ་
སྤྱོད་ལ་ཟེར། གསོ་འགན་མ་འཁུར་བའི་བྱས་ཉེས་གསོག་མཁན་བདག་གཞི་
ནི་བདག་གཞི་དམིགས་བསལ་ཅན་ཡིན་ཏེ། དེ་ནི་ངེས་པར་དུ་གསོ་འགན་མི་
འཁུར་བའི་ཡུལ་ལ་བཅའ་ཁྲིམས་ཀྱི་ངོས་ནས་གསོ་སྐྱོང་བྱེད་དགོས་པའི་འོས་
འགན་འཁུར་ཡོད་མཁན་ཡིན་དགོས། གསོ་སྐྱོང་བྱེད་དགོས་པའི་འོས་འགན་
ནི་བཅའ་ཁྲིམས་ཀྱིས་གཏན་འཁེལ་བྱས་པའི་གཉེན་ཚན་གྱི་འབྲེལ་བ་ཡོད་པའི་
སྐྱེ་བོའི་བར་རོགས་སྐྱོར་དང་། སྲུང་སྐྱོབ། གཡོག་རྒྱུག་བཅས་ཀྱི་འོས་འགན་
ལ་ཟེར་ཞིང༌། དེ་གཙོ་བོར་ཁྱོ་ཤུག་བར་གྱི་གསོ་སྐྱོང་གི་འོས་འགན་དང་། ཕ་
མས་ན་སོ་མ་སོན་པའི་བུ་ཕྲུག་ལ་འཁུར་བའི་གསོ་སྐྱོང་དང་སློབ་གསོའི་འོས་
འགན། བུ་ཕྲུག་གིས་ཕ་མར་འཁུར་བའི་རོགས་སྐྱོར་དང་རྒན་གསོའི་འོས་
འགན་སོགས་ཡིན། གྱོད་དོན་འདིའི་ནང་གི་ཚེ་རིང་ཁྱོ་ཤུག་གཉིས་ལ་རྨོ་བོ་ཚེ་
སྐྱིད་གསོ་བའི་འོས་འགན་ཡོད་ཀྱང་། ཁོ་གཉིས་ཀྱིས་འོས་འགན་མི་འཁུར་
བས་མ་ཚད་མནར་གཅོད་བཏང་ནས་ཚེ་ལས་འདས་པས། ཁོ་གཉིས་ཀྱི་བྱ་
སྤྱོད་དེ་ནི་གསོ་འགན་མ་འཁུར་བའི་བྱས་ཉེས་སུ་གྲུབ་ཡོད་པ་རེད།
【བསླབ་བྱ།
རྒན་པར་བརྩི་བཀུར་དང་ཆུང་བར་གཅེས་སྐྱོང་བྱེད་རྒྱུ་ནི་སྲོལ་བཟང་ཞིག་
ཡིན་པ་དང༌། བཅའ་ཁྲིམས་ནང་དུ་ ཡང་ ཁྱིམ་ མི་ ཕན་ཚུན་ བར་ གསོ་སྐྱོང་བྱེད་
དགོས་པའི་ཁེ་དབང་དང་འོས་འགན་ཀྱི་འབྲེལ་བ་གཏན་འབེབས་གསོ་པོ་བྱས་ཡོད་
པ་རེད། དེང་ རབས་ཀྱི་ ཁྱིམ་ ཚང་ གི་ནང་དུ་ཁེ་ དབང་དང་འོས་ གཉིས་ནི་ གཞི་
གཅིག་ཏུ་དྲིལ་ཡོད་པ་རེད། འཚོ་བ་རང་མགོ་མི་ཐོན་པའི་ཁྱིམ་ཚང་གི་ཁོངས་མི་
103



གསོ་སྐྱོང་བྱེད་རྒྱུ་དེ་ནི་གསོ་སྐྱོང་བྱེད་ནུས་ལྡན་པའི་ཁྱིམ་མིའི་ཁྲིམས་བཀོད་ཀྱི་འོས་
འགན་ཡིན་པ་རེད། གསོ་འགན་མ་འཁུར་བའི་བྱ་སྤྱོད་དེ་ནི་ངོ་ཚ་མེད་པའི་བྱ་སྤྱོད་
ཅིག་རེད། །
【གནད་དོན་གླེང་མོལ】
(1) ཁྱིམ་ཚང་གི་ཁོངས་མི་མ་ཡིན་པའི་མི་དེ་གསོ་འགན་མ་འཁུར་
བའི་བྱས་ཉེས་གསོག་མཁན་བདག་གཞི་ལ་ཡིན་ཆོག་གམ། -
(2) གསོ་འགན་མ་འཁུར་བའི་བྱས་ཉེས་ཀྱི་གནོད་ཚེ་ཕོག་ཡུལ་གང་
ཡིན།
104



གྱོད་དཔེ་བཅུ་བཞི་བ། རྐུ་འཕྲོག་གི་བྱས་ཉེས།
（གྱོད་དཔེ】
སྐལ་ བཟང༌། ཕོ། ལོ་17ཡིན། 2003ལོའི་ ཟླ3པར། ཁོ་ དང་
གྲོགས་པོ་ཞིག་གིས་གློག་བརྙན་ཁང་དུ་གློག་བརྙན་ལྟ་རིང་། གློག་བརྙན་ཁང་
དུ་མུན་ནག་ཡིན་པའི་གོ་སྐབས་དང་བསྟུན་ནས་འཁྲིས་ཀྱི་གློག་བརྙན་ལྟ་
མཁན་སྐྱེས་པ་ཞིག་གི་རྒྱབ་ ཁུག་ནང་ནས་སྒོར་མོ་200དང་། རིན་གོང་
སྒོར་1490ཅན་གྱི་ལག་ཁྱེར་ཁ་པར་ཞིག་བརྐུས་པ་རེད། །
2003ལོའི་ཟླ་9པའི་ནང་། མི་དམངས་ཁྲིམས་ཁང་གིས་ཉེས་ཁྲིམས་
ཀྱི་དོན་ཚན་ཉིས་བརྒྱ་རེ་བཞི་པའི་ནང་ཚན་བཅུ་བདུན་པའི་དུམ་བུ་དང་པོ་
དང་གསུམ་པའི་གཏན་འབེབས་ལྟར། སྐལ་བཟང་ལ་ཟླ་བཞིའི་བཙན་ཉར་
ལས་སྐུལ་དང་མི་དམངས་ཤོག་སྒོར་1000གི་ཆད་པ་བཅད་པ་རེད།
【དབྱེ་ཞིབ།
རྐུ་འཕྲོག་ གི་ བྱས་ ཉེས་ ནི་ ཁྲིམས་ འགལ་ གྱི་ བདག་ གིར་ བཟུང་ རྒྱུ་
དམིགས་ཡུལ་དུ་བཟུང་ནས། ལྐོག་ཐབས་ཀྱིས་གཞུང་སྒེར་གྱི་རྒྱུ་ནོར་གྲངས་
འབོར་ཆེན་པོའམ་ཐེངས་མང་པོར་རྐུན་མ་རྐུ་པའི་བྱ་སྤྱོད་ལ་ཟེར། ལྐོག་
ཐབས་ཟེར་བ་ནི་བྱ་སྤྱོད་སྤེལ་མཁན་གྱིས་རང་ཉིད་ཀྱི་བྱ་སྤྱོད་དེ་མི་གཞན་གྱི་མ་
ཤེས་མ་ཚོར་བར་འདོད་པ་དེར་ཟེར། གྱོད་དོན་འདིའི་ནང་དུ་སྐལ་བཟང་གིས་
མུན་ནག་གི་ཆ་རྐྱེན་འོག་ཏུ་སྐྱེ་བོ་གཞན་གྱི་རྒྱུ་ནོར་བརྐུས་པ་དེ་ནི་རྐུ་འཕྲོག་གི་
བྱས་ཉེས་ཀྱི་ཁྱད་ཆོས་དང་མཐུན་པས། རྐུ་འཕྲོག་གི་བྱས་ཉེས་གྲུབ་པ་རེད། །
རྐུ་འཕྲོག་གི་བྱས་ཉེས་ནི་དཔུང་བསྡེབས་ཀྱིས་གྱོད་དོན་སློང་བ་ཁྱབ་ཆེ་
105



བ་དང་། དཔུང་ཚོགས་ལ་ལ་ཞིག་གི་ཁོངས་མི་ལ་གཙོ་ཕལ་གྱི་དབྱེ་བ་མེད་པ་
དང་། འགའ་ ཤེས་ ཤིག་ ལ་ ཉེས་ཅན་ གཙོ་བོ་ དང་ ཕལ་བའི་དབྱེ་བ་ཡོད།
དཔེར་ན་མི་ཀ་ཁ་གཉིས་ཀྱིས་ཟ་ཁང་དུ་ཟ་མ་ཟ་དུས་འཁྲིས་སུ་ཕོ་མོ་གཉིས་
ཀྱིས་ཟ་མ་ཟ་བ་མཐོང་བ་དང་། དུས་མཚུངས་ཅོག་ཚེ་གཞན་ཞིག་ན་བསྡད་
ཡོད་པའི་མི་ཞིག་གིས་ཕོ་མོ་དེ་གཉིས་ཀྱི་ཕྱོགས་སུ་མིག་བརྡ་ཞིག་བཏང་བ་
མཐོང་། མི་ཀ་དེས་མིག་བརྡ་གཏོང་ཕྱོགས་སུ་བལྟས་པ་ན་ཕོ་མོ་དེ་གཉིས་ཀྱི་
རྒྱབ་ཁུག་རྐུབ་ཅག་སྟེང་བཞག་ཡོད་པ་མཐོང་བས། ཁོས་གོ་སྐབས་དང་བསྟུན་
ནས་རྒྱབ་ཁུག་བརྐུས་ཁྱེར་བ་རེད། དེ་ནས་མིག་བརྡ་གཏོང་མཁན་མི་དེ་ཡང་
ཕྱི་ལོགས་ལ་ཡོང་ནས་བརྐུས་རྫས་བགོ་བཤའ་བརྒྱབ་པ་རེད། གྱོད་དོན་འདིའི་
ནང་དུ་མི་ཀ་ཁ་གཉིས་དང་མིག་བརྡ་གཏོང་མཁན་མི་བཅས་ནི་ཉེས་ཅན་ཐུན་
མོང་ཡིན་པ་དང་ཁོ་ཚོར་གཙོ་ཕལ་གྱི་དབྱེ་བ་མེད། །
【བསླབ་བྱ།
སྤྱི་པའི་གནས་ཡུལ་དུ་མི་མང་རྙོག་ཟིང་ཆེ་བས། སློབ་གྲོགས་ཚོས་རང་ཉིད་
ལ་ཉེན་ཟོན་དང་སྲུང་སྐྱོབ་བྱེད་པའི་འདུ་ཤེས་ལག་པོ་སྐྱེད་དགོས་པ་དང༌། མི་མང་
འདུ་སར་དོགས་ཟོན་ཆེན་པོ་བྱས་ནས་རང་ཉིད་ཀྱི་རྒྱུ་ནོར་ལ་སྲུང་སྐྱོབ་ཡག་པོ་བྱེད་
འོས། །
རང་རྒྱལ་ཉེས་ཁྲིམས་ཀྱི་དོན་ཚན་ཉིས་བརྒྱ་རེ་བཞི་པའི་ནང་གཏན་འབེབས་
བྱས་དོན། གཞུང་སྒེར་གྱི་ནོར་རྫས་འབོར་ཆེ་ཙམ་མམ་ཡང་ན་ཐེངས་མང་རྐུ་འཕྲོག་
བྱས་རིགས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་ལམ་ཡང་ན་
རྩིས་སྤྲོད་དོ་དམ་གྱི་ཉེས་ཆད་གཅོད་རྒྱུ་དང༌། དངུལ་ཆད་ཆབས་སྦྲགས་སུ་གཅོད་
རྒྱུའམ་གཅིག་པུར་གཅོད་རྒྱུ། རྒྱུ་ནོར་འབོར་ཆེན་རྐུ་འཕྲོག་བྱས་པའམ་ཉེས་ཚབས་
ཆེ་བའི་གནས་ཚུལ་གཞན་ཡོད་རིགས་ལ་དུས་བཙོན་ལོ་གསུམ་ཡན་ནས་ལོ་བཅུ་མན་
བར་གྱི་ཉེས་ཆད་གཅོད་རྒྱུ་དང༌། དངུལ་ཆད་ཀྱང་ཆབས་སྦྲགས་སུ་གཅོད་རྒྱུ། རྒྱུ་
ནོར་ལྷག་པར་འབོར་ཆེན་རྐུ་འཕྲོག་བྱས་པའམ་ཉེས་ཚབས་ལྷག་པར་ཆེ་བའི་གནས་
106



ཚུལ་གཞན་དག་ཡོད་རིགས་ལ་དུས་བཙོན་ལོ་བཅུ་ཡན་ནམ་ཚེ་བཙོན་གྱི་ཉེས་ཆད་
གཅོད་རྒྱུ་དང༌། དངུལ་ཆད་དམ་རྒྱུ་ནོར་གཞུང་བཞེས་གཏོང་རྒྱུའི་ཉེས་ཆད་ཀྱི་ཉེས་
ཆད་ཆབས་སྦྲགས་སུ་གཅོད་རྒྱུ། གཤམ་གསལ་གནས་ཚུལ་ལས་རིགས་གཅིག་ཡོད་
མཁན་ལ་ཚེ་བཙོན་ནམ་སྲོག་ ཁྲིམས་ཀྱི་ཉེས་ཆད་གཅོད་རྒྱུ་དང༌། རྒྱུ་ནོར་གཞུང་
བཞེས་གཏོང་རྒྱུའི་ཉེས་ཆད་ཆབས་སྦྲགས་སུ་གཅོད་རྒྱུ། (གཅིག)་ དངུལ་རྩའི་
ལས་ཁུངས་ཀྱི་ རྒྱུ་ནོར་ལྷག་པར་འབོར་ཆེན་ རྐུ་འཕྲོག་བྱས་པ་དང་། (གཉིས།)
རིག་གནས་དངོས་རྫས་རྩ་ཆེའི་རིགས་རྐུ་འཕྲོག་བྱས་ཉེས་ཚབས་ཆེའི་རིགས།
【གནད་དོན་གླེང་མོལ】
(1) གལ་སྲིད་སྐལ་བཟང་གིས་རྐུ་བྱེད་དུས་རང་ཉིད་ཀྱི་བྱ་སྤྱོད་དེ་སྐྱེ་
བོ་གཞན་པས་ཚོར་མེད་པར་འདོད་ཡོད་མོད། འོན་ཀྱང་རྒྱབ་ལོགས་ཀྱི་མི་
ཞིག་གིས་དེ་མཐོང་བ་ཡིན་ན། ཁོའི་བྱ་སྤྱོད་དེ་རྐུ་འཕྲོག་གི་བྱ་སྤྱོད་ཡིན་ནམ།
(2) བརྐུས་པའི་ནོར་རྫས་ལ་གོང་གཅོད་དུས། ཁྱེད་ཀྱིས་བསམ་ན་
གྱོད་དོན་འབྱུང་དུས་ཀྱི་གནས་སྐབས་དེའི་དངོས་ཟོག་དེའི་རིན་གོང་ལྟར་གོང་
བཅད་ན་འགྲིག་གམ། ཡང་ན་དངོས་ཟོག་དེ་ཉོ་དུས་ཀྱི་རིན་གོང་ལྟར་གོང་
བཅད་ན་འགྲིག་གམ།
107



གྱོད་དཔེ་བཉོ་ལྔ་བ། འཕྲོག་བཅོམ་གྱི་བྱས་ཉེས།
（གྱོད་དཔེ།
ཡུའེ་xx ཕོ། ལོ་17ཡིན་པ་དང་། ཁྲེང་ཏུའུ་གྲོང་རྫོང་ག་གེ་མོའི་
མི་ཡིན། ཡུའེ་ x x དམའ་འབྲིང་མཐར་ཕྱིན་རྗེས་རྟག་པར་ཁོའི་ཨ་ཞང་ཚང་
ལ་ཡོང་ནས་སྡོད་ཀྱི་ཡོད། ཁོ་རང་ཡུལ་གཞན་ལ་ཨར་པོ་རྒྱུག་ཏུ་འགྲོ་བསམ་
ཡང་ལག་ཏུ་དངུལ་མེད་པས་འགྲོ་ཐབས་མ་བྱུང་བས་རྐུ་བྱེད་པའི་ཀུན་སློང་
སྐྱེས། 2003ལོའི་ཟླ་12པའི་ནང༌། ཡུའེ་ x x ཡིས་རང་ ཉིད་ཀྱི་སློབ་
གྲོགས་ཤིག་གི་ཁ་ནས་གོ་ཐོས་ལ། ས་ཆ་ཞིག་གི་ཉལ་ཁང་གི་ཁང་པ་ཞིག་ནང་
དུ་མིང་ལ་ཝང་ལུའུ་ཟེར་བའི་བུད་མེད་ཅིག་ཁེར་རྐྱང་དུ་བསྡད་ཡོད་པ་དང་།
ཁང་པ་དེའི་ནང་སྒེའུ་ཁུང་ནས་འཛུལ་འགྲོ་ཐུབ་པ་རེད། དེ་ནས་ཡུའེ་ x x
ཡིས་གྲི་ཁྱེར་བ་དང་གདོང་ལ་སྐུད་བསླས་ཞྭ་མོ་གཡོགས་ནས་ཉལ་ཁང་དེར་
འཛུལ་ཏེ་གཟིམ་ཁང་དུ་རྐུ་བྱེད་སྐབས་ཝང་ལུའུ་ཡིས་མཐོང་སོང་བ་རེད། དེ་
འཕྲལ་དུ་ཡུའེ་ x x ཡིས་ཝང་ལུའུ་ཕུད་རྒྱག་བྱས་ནས་ཉལ་ཁྲིའི་སྟེང་དུ་བསྒྲིལ་
བ་དང༌། གྲི་བཏོན་ནས་ཝང་ལུའུ་ཡི་སྐེ་ལ་གཏད་དེ་“ སྐད་རྒྱག་མ་ཡོང་། ད་
ཁ་གྲག་ཤོག་དང་གསོད་ཀྱི་ཡིན་” ཞེས་འཇིགས་སྐུལ་བྱས། ཝང་ལུའུ་སྐྲག་
ནས་ཁ་གྲག་གི་མིན་ཚུལ་བསྟན་པས། ཡུའེ་ x x སྒེ་ཁུང་འཛུལ་ནས་བྲོས་
སོང་བ་རེད། གྱོད་རྩ་ཕྱུངས་རྗེས་ཡུའེ་ x x སྤྱི་བདེ་ལས་ཁུངས་གིས་འཛིན་
བཟུང་བྱས། 2004ལོའི་ཟླ་6པའི་ཚེས་5ཉིན། ཞིབ་དཔྱོད་ལས་ཁུངས་ཀྱིས་
ཡུའེ་ x x ལ་འཕྲོག་བཅོམ་གྱི་བྱས་ཉེས་ཡོད་དོགས་ཀྱི་མིང་ཐོག་ནས་མི་
དམངས་ཁྲིམས་ཁང་ལ་ཞུ་སྦྱོར་བྱས་པ་རེད། མི་དམངས་ཁྲིམས་ཁང་གིས་
108



གྱོད་དོན་དེ་ལ་ཡོངས་གྲགས་ཀྱིས་ཞིབ་གཅོད་བྱས་བ་རེད།
【དབྱེ་ཞིབ།
འཕྲོག་བཅོམ་གྱི་བྱས་ཉེས་ནི་ཁྲིམས་འགལ་གྱིས་བདག་གིར་འཛིན་རྒྱུ་
དམིགས་ཡུལ་དུ་བཟུང་ནས་གནས་སྐབས་རང་དུ་དྲག་ཐབས་དང་འཇིགས་
སྐུལ་ལམ་ཡང་ན་བྱེད་ཐབས་གཞན་དག་སྤྱད་ནས་གཞུང་སྒེར་གྱི་རྒྱུ་ནོར་འཕྲོག་
བཅོམ་བྱེད་པའི་བྱ་སྤྱོད་ལ་ཟེར། འཕྲོག་བཅོམ་གྱི་བྱས་ཉེས་གྲུབ་པའི་ཁྱད་
ཆོས་གཙོ་བོ་ནི“ དྲག་ཐབས་དང་འཇིགས་སྐུལ་ལམ་ཡང་ན་བྱེད་ཐབས་གཞན་
དག་སྤྱད་ནས་རྒྱུ་ནོར་འཕྲོག་བཅོམ་བྱེད་པ་” དེ་རེད། རང་རྒྱལ་ཉེས་ཁྲིམས་
ཀྱི་དོན་ཚན་ཉེར་གསུམ་པའི་ནང་གཏན་འབེབས་བྱས་དོན། “ བྱས་ཉེས་
གསོག་འགོ་བཙུགས་ཟིན་རུང་ཉེས་ཅན་གྱི་བསམ་ཡུལ་དུ་མ་འཆར་བའི་རྒྱུ་རྐྱེན་
བྱུང་བའི་དབང་གིས་ལམ་དུ་མ་ལྷོངས་པ་དེ་ནི་ཉེས་དམིགས་མ་གྲུབ་པར་བརྩི་
རྒྱུ། ” འཕྲོག་བཅོམ་གྱི་བྱས་ཉེས་ཀྱི་ཁྱད་རྟགས་གཙོ་བོ་གཤམ་གསལ། (1)
གནོད་འཚེ་གཏོང་ཡུལ་རྙོག་འཛིང་ཡིན་པ་སྟེ། གཞུང་སྒེར་གྱི་རྒྱུ་ནོར་གྱི་བདག་
དབང་ལ་གནོད་འཚེ་བཏང་བས་མ་ཚད། དེ་དང་ལྷན་དུ་གནོད་འཚེ་ཕོག་
མཁན་གྱི་མི་ལུས་ཀྱི་ཁེ་དབང་ལ་ཡང་གནོད་འཚེ་བཏང་བ་དང་། (2) ཕྱི་ཚུལ་
ནས་བཤད་ན་བྱ་སྤྱོད་སྤེལ་མཁན་ལ་ངེས་པར་དུ་གཞུང་སྒེར་རྒྱུ་ནོར་གྱི་བདག་
པོ་དང་བདག་ཉར་མཁན་ནམ་ཡང་ན་སྲུང་སྐྱོང་པ་བཅས་ལ་གནས་སྐབས་རང་
དུ་དྲག་ཐབས་དང་འཇིགས་སྐུལ་ལམ་ཡང་ན་སྐྱེ་བོ་གཞན་གྱི་མི་ལུས་ལ་བཙན་
ཤེད་ཀྱིས་ཚོད་འཛིན་བྱེད་པའི་ཐབས་ཀྱིས་འཕྲལ་མ་ཉིད་དུ་རྒྱུ་ནོར་འཕྲོག་
བཅོམ་བྱས་ཏེ་ཁྱེར་བ་དང་། ཡང་ན་བཙན་ཤེད་ཀྱིས་གནོད་འཚེ་ཕོག་མཁན་
ལ་འཕྲལ་མར་ནོར་རྫས་བཏོན་ནས་སྤྲོད་དུ་འཇུག་པའི་བྱ་སྤྱོད་ལྡན་དགོས་པ།
(3) རང་ངོས་ནས་བཤད་ན་བྱས་ཉེས་འདི་ནི་ཐད་ཀའི་བསམ་བཞིན་དུ་བྱས་
པས་གྲུབ་པ་ཡིན་པ་དང་། བསམ་བཞིན་དུ་བྱས་པའི་ནང་དོན་ནི་ངེས་པར་དུ་
109



ཁྲིམས་འགལ་གྱིས་གཞུང་སྒེར་གྱི་རྒྱུ་ནོར་བདག་གིར་འཛིན་རྒྱུ་དམིགས་ཡུལ་དུ་
བཟུང་བ་ཡིན་དགོས་པ། (4) བྱས་ཉེས་གསོག་མཁན་བདག་གཞི་ནི་བདག་
གཞི་སྤྱིར་བཏང་བ་ཡིན་དགོས། འཕྲོག་བཅོམ་གྱི་བྱས་ཉེས་སྤྱིར་བཏང་བ་ནི་
རྒྱུ་ནོར་འཕྲོག་བཅོམ་བྱས་པ་དེ་ཉེས་དམིགས་གྲུབ་ཟིན་པའམ་ཉེས་དམིགས་མ་
གྲུབ་པ་ཚད་གཞིར་འཛིན་དགོས་ཏེ། རྒྱུ་ནོར་འཕྲོག་འབྱོར་ཟིན་ཡང་མི་ལ་མ་
གནོད་པ་ནི་ཉེས་དམིགས་གྲུབ་ཟིན་པ་ཡིན་པ་དང་། རྒྱུ་ནོར་འཕྲོག་འབྱོར་མ་
བྱུང་ལ་མི་ལ་ཡང་མ་གནོད་པའམ་ཡང་ན་རྒྱུ་ནོར་འཕྲོག་འབྱོར་མ་བྱུང་ལ་མི་ལ་
རྨས་སྐྱོན་ཡང་མོ་བཟོས་པ་ཚང་མ་ཉེས་དམིགས་མ་གྲུབ་ཡིན། །
ཡུའེ་ x x ཡིས་མི་སྡེའི་ཁྱིམ་ལ་ལྐོག་འཛུལ་བྱས་ནས་རྐུ་འཕྲོག་བྱེད་
དུས་མིས་མཐོང་བས། ཁོས་དྲག་ཐབས་དང་གྲིས་འཇིགས་སྐུལ་གྱི་ཐབས་སྤྱད་
པས། ཁོའི་བྱ་སྤྱོད་ལ་འཕྲོག་བཅོམ་གྱི་བྱས་ཉེས་འགྲུབ་པའི་ཆ་རྐྱེན་གཙོ་བོ་
ཚང་ཡོད་པ་རེད། རང་རྒྱལ་ཉེས་ཁྲིམས་ཀྱི་དོན་ཚན་ཉིས་བརྒྱ་རེ་དགུ་པའི་
ནང་གཏན་འབེབས་བྱས་དོན། “ རྐུ་འཕྲོག་དང་། གཡོ་ ཁྲམ། བཙན་
འཕྲོག་བཅས་ཀྱི་བྱས་ཉེས་བསགས་ནས་བརྐུས་རྫས་སྦས་སྐུང་བྱེད་པ་དང་།
འཛིན་བཟུང་ལ་བཀག་འགོག་བྱེད་པའམ་ཡང་ན་ཉེས་དཔང་རྩ་བརླག་གཏོང་
བ་བཅས་ཀྱི་ཆེད་དུ་རང་སར་དྲག་ཐབས་སྤྱད་པའམ་ཡང་ན་དྲག་ཐབས་སྤྱད་
དེ་འཇིགས་སྐུལ་བྱས་རིགས་ལ་ཉེས་ཁྲིམས་འདིའི་དོན་ཚན་ཉིས་བརྒྱ་རེ་གསུམ་
པའི་གཏན་འབེབས་ལྟར་བྱས་ཉེས་གཏན་ཁེལ་བྱས་ཏེ་ཉེས་ཆད་གཅོད་རྒྱུ།”
དེ་ལ་ཡུའེ་x x ཡི་ཉེས་སྤྱོད་དེར་འཕྲོག་བཅོམ་གྱི་བྱས་ཉེས་( ཉེས་དམིགས་
མ་གྲུབ་པ་)འགྲུབ་པའི་ཆ་རྐྱེན་གཙོ་བོ་ཚང་ཡོད་པ་དང་། ཡུའེ་x x ཡི་ཉེས་
སྤྱོད་དེ་འཕོ་འགྱུར་ཅན་གྱི་འཕྲོག་བཅོམ་གྱི་བྱས་ཉེས་( ཉེས་དམིགས་མ་གྲུབ་
པ་)ཡིན་པས། ཁོས་འཕྲོག་བཅོམ་གྱི་བྱས་ཉེས་( ཉེས་དམིགས་མ་གྲུབ་པ་)
བསགས་པར་ངོས་འཛིན་བྱེད་འོས།
110



【བསླབ་བྱ】
རྐུ་འཕྲོག་གི་བྱས་ཉེས་ནི་ཆ་རྐྱེན་ངེས་ཅན་འོག་ཏུ་འཕྲོག་བཙོམ་ཀྱི་བྱས་ཉེས་
སུ་འཕོ་འགྱུར་འབྱུང་སྲིད་པ་རེད། ང་ཚོས་རྐུན་འགོག་དང་འཕྲོག་འགོག་གི་ལས་ཀ་
ཡག་པོར་བྱེད་དགོས་པ་དང་ཕྱོགས་མཚུངས་འཕྲོག་བཅོམ་གྱི་བྱས་ཉེས་གསོག་པར་
རྡུང་རྡེག་ཚ་ནན་བྱེད་དགོས།
【གནད་དོན་གླེང་མོལ】
(1) གྱོད་དོན་འདིའི་ཞུ་སྦྱོར་ཕྱི་མ་ཡུའེ་ x x ཡིས་རྐུ་འཕྲོག་གི་བྱ་
སྤྱོད་སྤེལ་སྐབས་གྲི་བཏོན་ནས་ཁང་བདག་ལ་འཇིགས་སྐུལ་མ་བྱས་པར་ཁང་
བདག་གིས་མཐོང་འཕྲལ་བྲོས་ཕྱིན་པ་སྟེ། ཅ་ལག་མ་བརྐུས་པར་བྲོས་ཕྱིན་པ་
ཡིན་ན་རྐུ་འཕྲོག་གི་བྱས་ཉེས་( ཉེས་དམིགས་མ་གྲུབ་པ་)འགྲུབ་བམ།
(2) རྐུ་འཕྲོག་གི་བྱས་ཉེས་དང་འཕྲོག་བཅོམ་གྱི་བྱས་ཉེས་ཀྱི་ཁྱད་པར་
གཙོ་བོ་གང་ཡིན།
གསལ་འདེབས། ཐོག་མར་བྱས་ཉེས་གསོག་སྟངས་མི་འདྲ་སྟེ། རྐུ་
འཕྲོག་གི་བྱས་ཉེས་ནི་ལྐོག་ནས་གཞུང་སྒེར་གྱི་རྒྱུ་ནོར་རྐུ་བ་ཡིན་ལ། གནོད་
འཚེ་ཕོག་མཁན་གཉིད་ཁུག་པ་དང༌། ར་བཟི་བ། ནད་འཁུར་བ་སོགས་མི་
གཞན་གྱིས་རྐུ་བྱེད་པའི་བྱ་སྤྱོད་ཚོར་མི་ཐུབ་པའི་གོ་སྐབས་དང་བསྟུན་ནས་རྒྱུ་
ནོར་རྐུ་ཆོག་པ་རེད། དེ་ནི་སྨན་རྫས་བཏབ་ནས་མི་བརྒྱལ་འབོག་འབྱུང་དུ་
འཇུག་པའམ་ཆང་གིས་ར་བཟའ་རུ་བཅུག་པ། གཉིད་བཀུག་པ་སོགས་བྱས་
རྗེས་རྒྱུ་ནོར་འཕྲོག་བཅོམ་བྱས་ནས་ཁྱེར་བ་དང་ཁ་ཁ་རེད། དེ་མིན་རང་རྒྱལ་
གྱི་ཉེས་ཁྲིམས་ལྟར་ན་འཕྲོག་བཅོམ་གྱི་བྱས་ཉེས་གྲུབ་པར་འཕྲོག་བཅོམ་བྱས་
པའི་རྒྱུ་ནོར་གྱི་གྲངས་འབོར་ལ་གཏན་ཁེལ་མེད་པ་དང་། རྐུ་འཕྲོག་གི་བྱས་
ཉེས་གྲུབ་པའི་ཐད་དུ་ནི་“ གྲངས་འབོར་ཅུང་མང་བ་” དགོས་ངེས་ཀྱི་ཆ་རྐྱེན་
ཡིན།
111



གྱོད་དཔེ་བཅུ་དྲུག་པ། ཁ་བསླུས་བརྒྱབ་པའི་བྱས་ཉེས།
（གྱོད་དཔེ།
བློ་བཟང་། ལོ་17ཡིན་པ་དང་། གྲོང་ཁྱེར་ཞིག་གི་སློབ་གྲྭ་ག་གེ་མོའི་
སློབ་མ་ཡིན། བློ་བཟང་གིས་སློབ་གྲྭར་སློབ་སྦྱོང་བྱེད་རིང་2003ལོའི་ཟླ་1པོའི་
ཚེས་2ཉིན་དངུལ་དང་ལག་ཁྱེར་ཁ་པར་“ ཚུར་གཡར་བའི་” མིང་ཐོག་ནས་སོ་
སོ་བཞིན་དུ་སློབ་གྲོགས་དྲུག་ཙམ་གྱི་ས་ནས་ལག་དངུལ་སྒོར་མོ2780དང་།
རིན་གོང་ཁྱོན་བསྡོམས་སྒོར8660ཟིན་པའི་ཚོང་རྟགས་འདྲ་མིན་གྱི་ལག་ཁྱེར་
ཁ་ པར་5བཅས་ ཁ་ བསླུས་ བརྒྱབ་ རྗེས་ བྲོས་ སོང་ བ་ རེད། 2003ལོའི་
ཟླ་11པར། མི་དམངས་ཁྲིམས་ཁང་གིས་ཉེས་ཁྲིམས་ཀྱི་དོན་ཚན་ཉིས་བརྒྱ་རེ་
དྲུག་པའི་ནང་ཚན་བཅུ་བདུན་པའི་དུམ་བུ་དང་པོ་དང་གསུམ་པའི་ གཏན་
འཁེལ་ལྟར། བློ་བཟང་ལ་ཁ་བསླུས་བརྒྱབ་པའི་བྱས་ཉེས་བགྲངས་ནས་བཙན་
ཉར་ལས་སྐུལ་ཟླ་དྲུག་དང་དངུལ་གྱི་ཆད་པ་སྒོར2000གི་ཉེས་ཆད་ཆབས་
སྦྲགས་སུ་བཅད་པ་རེད།
【དབྱེ་ཞིབ།
ཁ་བསླུས་བརྒྱབ་པའི་བྱས་ཉེས་ནི་ཁྲིམས་འགལ་གྱིས་བདག་གིར་འཛིན་
རྒྱུ་དམིགས་ཡུལ་དུ་བཟུང་ནས་གནས་ཚུལ་རྫུན་མ་བཟོ་བའམ་དོན་དངོས་རྫུན་
འགེབས་བྱེད་པའི་ཐབས་ཀྱིས་གྲངས་འབོར་ཅུང་མང་བའི་གཞུང་སྒེར་གྱི་རྒྱུ་
ནོར་ཁ་བསླུས་རྒྱག་པའི་བྱ་སྤྱོད་ལ་ཟེར། བློ་བཟང་གིས་དང་ཐོག་དངུལ་དང་
ལག་ཁྱེར་ཁ་པར་ཚུར་གཡར་བའི་མིང་ཐོག་ནས་སྐྱེ་བོ་གཞན་གྱི་ས་ནས་རྒྱུ་ནོར་
ལེན་སྐབས་ཀུན་སློང་ངོས་ནས་ ཁྲིམས་འགལ་གྱིས་བདག་གིར་འཛིན་རྒྱུའི་
112



བསམ་པ་ཡོད་པ་རེད་ལ། དེ་ཁ་བསླུས་བརྒྱབ་པའི་བྱས་ཉེས་ཀྱི་ཁྱད་ཆོས་དང་
མཐུན་པས་མ་ཚད་གྲངས་འབོར་ཡང་བཅའ་ཁྲིམས་ཀྱི་གཏན་འབེབས་བྱས་
པའི་ཉེས་ཚད་འབེབས་པའི་མ་མཐའ་ལ་སླེབས་ཡོད་པས། ཁ་བསླུས་བརྒྱབ་
པའི་བྱས་ཉེས་གྲུབ་ཟིན་པ་རེད། །
ཁ་བསླུས་བརྒྱབ་པའི་བྱས་ཉེས་དང་རྐུ་འཕྲོག་གི་བྱས་ཉེས་ཀྱི་ཁྱད་པར་
ཆེ་ས་ནི་ཁ་བསླུས་བརྒྱབ་ཡུལ་གྱི་མིས་ངོས་འཛིན་ནོར་འཕྱུག་བྱུང་བའི་ཆ་ནས་
རྒྱུ་ནོར་མངག་བཀོད་བྱས་མ་བྱས་དེ་རེད། མངག་བཀོད་ཀྱི་བྱ་སྤྱོད་ཡོད་མེད་
དེས་ཁ་བསླུས་བརྒྱབ་པའི་བྱས་ཉེས་དང་རྐུ་འཕྲོག་བྱས་པའི་བྱས་ཉེས་ཀྱི་དབྱེ་
མཚམས་ཕྱེ་ཡོད། བྱ་སྤྱོད་སྤེལ་མཁན་གྱིས་མགོ་སྐོར་བཏང་འོག་རྒྱུ་ནོར་གྱི་
བདག་པོའམ་བདག་ཉར་མཁན་གྱིས་རྒྱུ་ནོར་ “ རང་འཐད་” ཀྱིས་ཁྲིམས་
འགལ་བྱ་སྤྱོད་སྤེལ་མཁན་ལ་སྤྲད་པ་ནི་ཁ་བསླུས་བརྒྱབ་པའི་ཁོངས་སུ་གཏོགས།
གལ་སྲིད་བྱ་སྤྱོད་སྤེལ་མཁན་གྱིས་རྒྱུ་ནོར་གྱི་བདག་པོའམ་བདག་ཉར་མཁན་
གྱིས་ཁྱོན་ནས་མ་ཤེས་མ་ཚོར་བའི་གནས་ཚུལ་འོག་ཏུ། རྒྱུ་ནོར་གྱི་བདག་
པོའམ་བདག་ཉར་མཁན་གྱི་འདོད་བློ་དང་རྒྱབ་འགལ་གྱིས་རྒྱུ་ནོར་དེ་བདག་པོ་
དང་བདག་ཉར་མཁན་གྱིས་དབང་འོག་ནས་རང་ཉིད་ཀྱི་དབང་འོག་ཏུ་ལྐོག་
འཁྱེར་རྗེས་སྤོ་བྱས་པ་ནི་རྐུ་འཕྲོག་ཡིན། རྐུ་འཕྲོག་བྱས་པ་དང་ ཁ་བསླུས་
བརྒྱབ་པ་གཉིས་ཀར་རྒྱུ་ནོར་གྱི་བདག་པོའམ་བདག་ཉར་མཁན་གྱིས་མ་ཤེས་
མ་ཚོར་བའི་ཁྱད་ཆོས་ལྡན་མོད། འོན་ཀྱང་དེ་གཉིས་ཀྱི་གོ་དོན་མི་འདྲ་བ་རེད།
རྐུ་འཕྲོག་གི་མ་ཤེས་མ་ཚོར་བ་ནི་རྐུ་འཕྲོག་གི་བྱ་སྤྱོད་མ་ཚོར་བ་ཡིན་ལ། རྐུ་
འཕྲོག་ནི་ཕྱོགས་གཅིག་རྐྱང་གི་བྱ་སྤྱོད་ཡིན། ཁ་བསླུས་བརྒྱབ་པའི་མ་ཤེས་མ་
ཚོར་བ་ནི་རྒྱུ་ནོར་གྱི་བདག་པོའམ་བདག་ཉར་མཁན་གྱིས་མགོ་སྐོར་ཐེབས་འོག་
དེའི་བྱ་སྤྱོད་ཀྱི་ངོ་བོ་མ་ཤེས་པ་ཡིན་ལ། ཁ་བསླུས་བརྒྱབ་པ་ནི་ཕྱོགས་གཉིས་ཀྱི་
བྱ་སྤྱོད་ཡིན།
113



【བསླབ་བྱ།
སློབ་གྲོགས་བར་གྱི་མཛའ་བརྩེ་ནི་གཅེས་སྤྲས་བྱེད་འོས་བ་ཡིན་མོད། འོན་
ཀྱང་སྤང་བླང་མེད་པར་མིའི་ཁ་ནས་ཅི་བཤད་བདེན་པར་འཛིན་པ་དང་ཆུ་སྣ་གར་
ཁྲིད་ནི་མི་འོས་ཏེ། རང་ཉིད་ལ་དོན་དངོས་ཀྱི་ངོ་རྫུན་འབྱེད་ཐུབ་པའི་བློ་གྲོས་ཡོད་
དགོས་པ་རེད།
【གནད་དོན་གླེང་མོལ】
(1) རྒྱུ་ནོར་ཁ་བསླུས་བརྒྱབ་པའི་བྱ་སྤྱོད་དེ་གྲངས་འབོར་ངེས་ཅན་
ཞིག་ལ་ཟིན་ན་གཞི་ནས་བྱས་ཉེས་སུ་གྲུབ་པ་ཡིན་ལ། ཁྱེད་ཀྱིས་གྲངས་འབོར་
དེའི་ཚད་གཞི་ག་ཚོད་ཡིན་པ་ཤེས་སམ།
(2) གལ་སྲིད་ཉེན་རྟོག་ཕྱོགས་ཀྱིས་ཐེ་ཇུས་བྱས་འོག་བློ་བཟང་གིས་
ཁ་བསླུས་བརྒྱབ་པའི་ལག་ཁྱེར་ཁ་པར་རྣམས་ལས་གསུམ་ཕྱིར་སྤྲད་པ་ཡིན་ན།
ཕྱིར་སྤྲད་པའི་ལག་ཁྱེར་ཁ་པར་དེ་གསུམ་གྱི་རིན་གོང་དེ་རྒྱུ་ནོར་ཁ་བསླུས་
བརྒྱབ་པའི་གྲངས་འབོར་ཁོངས་སུ་རྩིས་དགོས་སམ་མི་དགོས།
114



གྱོད་དཔེ་བཅུ་བདུན་པ། བཙན་འཕྲོག་གི་བྱས་ཉེས།
（གྱོད་དཔེ།
བསོད་ནམས་དང་དབང་རྡོར་གཉིས་ནི་ཕྱི་ནས་ཡོང་བའི་ཨར་པོ་བ་
ཡིན་པ་དང་གཉིས་ཀ་ལོ་17ཡིན། ཨར་པོ་རྒྱུག་པར་གླ་ཆ་ཉུང་ཞིང་འཚོ་བ་
དཀའ་ངལ་བྱུང་བས། ཁོ་གཉིས་ལ་ཁྲིམས་འགལ་གྱི་བྱེད་ཐབས་ཐོག་ནས་རྒྱུ་
ནོར་འཚོལ་རྒྱུའི་ཀུན་སློང་སྐྱེས། །
2003ལོའི་ཟླ་2པའི་ཚེས7ཉིན་གྱི་ཕྱི་དྲོར། ཁོ་གཉིས་རྒྱ་ལམ་ཞིག་གི་
བཞི་མདོར་ཡོང་ནས་སྒུག་བསྡད། དུས་དེར་མི་ཞིག་གིས་མོ་ཊ་བཏང་ནས་
ལམ་མདོར་གློག་བརྡ་ལྗང་ཁུ་ལ་སྒུག་སྡོད་སྐབས། ཁོ་གཉིས་ཕར་བཅར་ནས་
བསོད་ནམས་ཀྱིས་གཞོགས་གཅིག་ནས་ཤེལ་སྒོ་བརྡུངས་ཏེ་མི་དེའི་བློ་ཁ་བསྒྱུར་
བ་དང་། དབང་རྡོར་གྱིས་གཞོགས་གཞན་ཞིག་ནས་མོ་ཊའི་སྒོ་ཆུང་ཕྱེ་ནས་
རྐུབ་ཅག་སྟེང་གི་རྒྱབ་ཁུག་བླངས་ནས་བྲོས་ཕྱིན་པ་རེད། དུས་དེར་སྐོར་
གཡེང་ཉེན་རྟོག་པ་སླེབས་ནས་ཁོ་གཉིས་གནས་སྐབས་དེ་རང་དུ་འཛིན་བཟུང་
བྱས་པ་རེད། །
མི་དམངས་ཁྲིམས་ཁང་གིས་ཞིབ་གཅོད་བྱས་པ་བརྒྱུད་དེ་ཉེས་ཁྲིམས་
ཀྱི་དོན་ཚན་ཉིས་བརྒྱ་རེ་བདུན་པ་དང་། དོན་ཚན་ཉེར་ལྔ་བ། དོན་ཚན་བཅུ་
བདུན་པའི་ནང་ཚན་དང་པོ་དང་གསུམ་པ་བཅས་ཀྱི་གཏན་འབེབས་ལྟར་
བསོད་ནམས་དང་དབང་རྡོར་གཉིས་ལ་བཙན་འཕྲོག་གི་བྱས་ཉེས་ཐོག་ནས་
དུས་བཙོན་ལོ་གཅིག་དང་ཕྱིར་འགྱངས་ལོ་གཉིས་བྱས་ནས་ལག་བསྟར་བྱེད་
རྒྱུའི་ཉེས་ཆད་བཅད་པ་རེད།
115



【དབྱེ་ཞིབ།
བཙན་འཕྲོག་གི་བྱས་ཉེས་ནི་ཁྲིམས་འགལ་གྱིས་བདག་གིར་འཛིན་རྒྱུ་
དམིགས་ཡུལ་དུ་བཟུང་ནས་གནས་སྐབས་རང་དུ་དྲག་ཐབས་དང་འཇིགས་
སྐུལ་ལམ་ཡང་ན་བྱེད་ཐབས་གཞན་དག་སྤྱད་ནས་བཙན་ཐབས་ཀྱིས་འཕྲལ་
མར་གཞུང་སྒེར་གྱི་རྒྱུ་ནོར་འཕྲོག་བཅོམ་བྱེད་པའི་བྱ་སྤྱོད་ལ་ཟེར། བཙན་
འཕྲོག་གི་བྱས་ཉེས་ཀྱི་ཁྱད་རྟགས་ནི་མིས་མཉམ་བཞག་མེད་པའི་དུས་སུ་ཁོའི་
རྒྱུ་ནོར་འཕྲོག་ཁྱེར་བ་དེ་ཡིན་ལ། བྱ་སྤྱོད་དེས་གནོད་འཚེ་གཏོང་ཡུལ་ནི་
གནོད་འཚེ་ཕོག་མཁན་གྱི་རྒྱུ་ནོར་ཁོ་ན་ཡིན་པ་ལས་མི་ལུས་ཀྱི་ཁེ་དབང་ཚུད་ཀྱི་
མེད། འདི་ནི་འཕྲོག་བཅོམ་གྱི་བྱས་ཉེས་དང་མི་འདྲ་ས་གཙོ་བོ་རེད། གྱོད་
དོན་འདིའི་ནང་དུ་བསོད་ནམས་དང་དབང་རྡོར་གཉིས་ཀྱིས་མོ་ཊ་གཏོང་
མཁན་དེའི་མཉམ་བཞག་མེད་པའི་དུས་སུ་ཁོའི་རྒྱུ་ནོར་འཕྲོག་པ་ཡིན་པས།
བཙན་འཕྲོག་གི་བྱས་ཉེས་ཀྱི་ཁྱད་ཆོས་དང་མཐུན་པ་དང་བཙན་འཕྲོག་གི་
བྱས་ཉེས་གྲུབ་ཡོད་པ་རེད། ཉེས་ཁྲིམས་ཀྱི་དོན་ཚན་ཉིས་བརྒྱ་རེ་བདུན་པའི་
ནང་གཏན་འབེབས་བྱས་དོན། གཞུང་སྒེར་གྱི་རྒྱུ་ནོར་འབོར་ཆེ་ཙམ་བཙན་
འཕྲོག་བྱས་རིགས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་
ལམ་ཡང་ན་རྩིས་སྤྲོད་དོ་དམ་གྱི་ཉེས་ཆད་གཅོད་རྒྱུ་དང་། དངུལ་ཆད་ཀྱང་
ཆབས་སྦྲགས་སུ་ གཅོད་རྒྱུའམ་གཅིག་པུར་ གཅོད་རྒྱུ། རྒྱུ་ནོར་འབོར་ཆེན་
བཙན་འཕྲོག་བྱས་པའམ་བྱས་ཉེས་ཚབས་ཆེ་བའི་གནས་ཚུལ་གཞན་དག་ཡོད་
རིགས་ལ་དུས་བཙོན་ལོ་གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་
རྒྱུ་དང་། དངུལ་ཆད་ཀྱང་ཆབས་སྦྲགས་སུ་ གཅོད་རྒྱུ། རྒྱུ་ནོར་ལྷག་པར་
འབོར་ཆེ་བ་བཙན་འཕྲོག་བྱས་པའམ་བྱས་ཉེས་ལྷག་པར་ཚབས་ཆེ་བའི་གནས་
ཚུལ་གཞན་དག་ཡོད་རིགས་ལ་དུས་བཙོན་ལོ་བཅུ་ཡན་ནམ་ཚེ་བཙོན་གྱི་ཉེས་
ཆད་གཅོད་རྒྱུ་དང་། དངུལ་ཆད་དམ་རྒྱུ་ནོར་གཞུང་བཞེས་གཏོང་རྒྱུའི་ཉེས་
116



ཆད་ཀྱང་ཆབས་སྦྲགས་སུ་གཅོད་རྒྱུ། །
མཚོན་ཆ་ཁྱེར་ཏེ་བཙན་འཕྲོག་བྱས་རིགས་ལ་ཉེས་ཁྲིམས་འདིའི་དོན་
ཚན་ཉིས་བརྒྱ་རེ་གསུམ་པའི་གཏན་འབེབས་ལྟར་བྱས་ཉེས་གཏན་ཁེལ་ནས་
ཉེས་ཆད་གཅོད་རྒྱུ། ཉེས་ཁྲིམས་ཀྱི་དོན་ཚན་ཉིས་བརྒྱ་རེ་བརྒྱད་པའི་ནང་
གཏན་འབེབས་བྱས་དོན། མི་མང་མཉམ་རུབ་ཀྱིས་གཞུང་སྒེར་གྱི་རྒྱུ་ནོར་
འབོར་ཆེ་ཙམ་ཧམ་འཕྲོག་བྱེད་པའམ་བྱས་ཉེས་ཚབས་ཆེ་བའི་གནས་ཚུལ་
གཞན་དག་ཡོད་རིགས་ལ་གཏེ་པོ་དང་དེར་ཧུར་ཐག་ཞུགས་མཁན་ལ་དུས་
བཙོན་ལོ་གསུམ་མན་ནམ་བཙན་ཉར་ལས་བསྐུལ་ལམ་ཡང་ན་རྩིས་སྤྲོད་དོ་
དམ་གྱི་ཉེས་ཆད་གཅོད་དང་། དངུལ་ཆད་ཀྱང་ཆབས་སྦྲགས་སུ་གཅོད་རྒྱུ།
རྒྱུ་ནོར་འབོར་ཆེན་ཧམ་འཕྲོག་བྱས་པའམ་བྱས་ཉེས་ལྷག་པར་ཚབས་ཆེ་བའི་
གནས་ཚུལ་གཞན་དག་ཡོད་རིགས་ལ་དུས་བཙོན་ལོ་གསུམ་ཡན་ནས་ལོ་བཅུ་
མན་བར་ གྱི་ཉེས་ཆད་གཅོད་རྒྱུ་དང་། དངུལ་ཆད་ཀྱང་ཆབས་སྦྲགས་སུ་
གཅོད་རྒྱུ། །
【བསླབ་བྱ།
2002ལོ་ནས་བཟུང་རྒྱལ་ཡོངས་སུ་“ འཕྲོག་གཉིས་”ཉེས་སྤྱོད་ལ་རྡུང་རྡེག་
བྱེད་པའི་བརྡ་སྦྱོར་བཏང་ནས་ས་གནས་ཀུན་ཏུ་རྒྱུན་མཐུད་ཀྱི་དག་ཐེར་བྱེད་སྒོ་སྤེལ་
ཡོད་ཀྱང༌། བཙན་འཕྲོག་གི་བྱས་ཉེས་ནི་མིག་སྔར་ད་དུང་འབྱུང་ཁྱབ་ཆེ་བའི་བྱས་
ཉེས་ཤིག་ཡིན་པ་རེད། གནས་བབས་ འཕོ་འགྱུར་བྱུང་བ་དང་སྦྲགས་ནས་བཙན་
འཕྲོག་གི་བྱས་ཉེས་ལ་ཡང་ཁྱད་ཆོས་གསར་པ་ཐོན་ཡོང་གི་ཡོད་དེ། གཅིག་ལ་སྒྲིག་
འཛུགས་ཀྱི་ཤས་ཆེ་རུ་འགྲོ་བཞིན་པའི་མངོན་ཚུལ་ གཙོ་བོ་ནི། (1) མི་ཁེར་རྐྱང་
གིས་གྱོད་དོན་སློང་བ་ནས་དཔུང་བསྒྲིགས་ནས་གྱོད་དོན་སློང་བར་འགྱུར་ལྡོག་ཡོང་
གི་ཡོད་པ། (2) སྣོལ་མར་རེ་རེ་གཉིས་རེ་བྱས་ནས་གྱོད་དོན་སློང་བ་ནས་གཅིག་
སྡུད་བརྟན་འཇགས་སུ་གྱོད་དོན་སློང་བར་འགྱུར་ལྡོག་ཡོང་གི་ཡོད་པ། (3) ཆེད་
དམིགས་ཀྱི་འཕྲོག་རྫས་འཚོང་ས་སྣ་མང་ཡོད་པ་བཅས་རེད། གཉིས་ལ་ཡུལ་གཞན་
117 །



དུ་གྱོད་དོན་སློང་བའི་མངོན་ཚུལ་གཙོ་བ་ནི། རྡུང་རྡེག་ལས་གཡོལ་ཆེད་ཉེས་ཅན་
ཚོས་རང་ཉིད་སྡོད་སར་གྱོད་དོན་མི་སློང་བར་མཐའ་འཁོར་གྱི་གྲོང་འདེབས་སུ་གྱོད་
དོན་སློང་བ་དང༌། གནས་ཡུལ་ཡང་ཡང་བརྗེས་ནས་ཉེན་རྟོག་ཕྱོགས་དང་གབ་རེས་
བྱེད་པ། གསུམ་ལ་བྱེད་ཐབས་གསར་པ་བཏོན་པ་དང་སྔར་བས་འཛེམ་བག་མེད་
པ་སྟེ་མངོན་ཚུལ་གཙོ་བོ་ནི། (1) ཉིན་ཀར་དང་ལས་གྲྭ་ཚོགས་གྲོལ་གྱི་དུས་ཚོད་
བདམས་ནས་གྱོད་དོན་སློང་བ། (2) མི་མང་ས་དང་ཁྲོམ་ཚོགས་སུ་གྱོད་དོན་སློང་
བ། (3) བཙན་འཕྲོག་བྱེད་མ་ཐུབ་ཚེ་འཕྲོག་བཅོམ་བྱེད་པ་བཅས་རེད། །
གོང་གསལ་གནས་ཚུལ་ལ་གཞིགས་ཏེ་ང་ཚོས་དུས་དང་རྣམ་པ་ཀུན་ཏུ་དོགས་
ཟོན་བྱེད་དགོས་ པ་ དང༌། གཞོན་ནུ་ལོ་ཆུང་ཚོ་ཉེས་གསོག་གི་ གནས་ ཚུལ་ དང་
འཕྲད་དུས་དཔའ་ངར་གཅིག་པོར་མི་བརྟེན་པར་ཐབས་ལ་ ཡང་མཁས་དགོས་ཏེ།
རང་ཉིད་ཀྱི་ཚེ་སྲོག་ གི་ བདེ་ འཇགས་ ལ་ གཅེས་ སྨྲས་ བྱེད་ དགོས་ པ་ དང༌། རྩ་
འཛུགས་དང་ཕྱིའི་སྟོབས་ཤུགས་ལ་བརྟེན་ནས་ཉེས་གསོག་གི་བྱ་སྤྱོད་དང་འཐབ་རྩོད་
བྱེད་ཤེས་དགོས།
【གནད་དོན་གླེང་མོལ】 (1) གལ་སྲིད་དབང་རྡོར་གྱིས་རྒྱབ་ ཁུག་
འཕྲོག་པའི་བྱ་སྤྱོད་དེ་མོ་ཊ་གཏོང་མཁན་དེས་མཐོང་ནས་ཁོ་དང་འཕྲོག་རེས་
བྱས་ཚེ། དབང་རྡོར་གྱིས་བྱ་སྤྱོད་དེ་ད་དུང་བཙན་འཕྲོག་གི་བྱ་སྤྱོད་ཡིན་ནམ།
བསོད་ནམས་ཀྱི་བྱ་སྤྱོད་གང་ཡིན།
(2)གལ་ཏེ་དབང་རྡོར་བྲོས་འགྲོ་དུས་ར་མདར་རྒྱུག་ཡོང་བའི་ཉེན་རྟོག་
པ་ལས་ཐར་ཆེད་གྲི་བཏོན་ནས་ཉེན་རྟོག་པ་ལ་འཇིགས་སྐུལ་བྱས་ན། ཁོའི་བྱ་
སྤྱོད་དེའི་ངོ་བོ་ངོས་འཛིན་གང་འདྲ་བྱེད་དགོས། །
118



གྱོད་དཔེ་བཅོ་བརྒྱད་པ། ཟ་བསྙད་ཧམ་ཁྱེར་བྱས་པའི་བྱས་ཉེས།
【གྱོད་དཔེ།
ཚེ་བརྟན། ཕོ། ལོ་16ཡིན་པ་དང༌། སྒེར་གྱི་ཚོང་ཁང་ཞིག་གི་གླ་བ་
ཡིན། ཁོས་རང་ཉིད་ཀྱི་གླ་ཆ་ཉུང་དྲག་འདུག་བསམ་ནས་སྦྱིན་བདག་དང་ཁ་
རྩོད་བྱུང་བས་2002ལོའི་ཟླ་9པའི་ནང་མིང་མེད་འཕྲིན་ཡིག་སྐུར་བ་དང་མིང་
མེད་ཁ་པར་རྒྱག་པའི་ཐབས་ཀྱིས་སྦྱིན་བདག་ལ་སྒོར་མོ་ཁྲི་10ཁོས་བཤད་པའི་
རྩིས་ཐེམ་ནང་རྒྱག་དགོས་པའི་རེ་བ་བཏོན་པ་དང་། དེ་ལྟར་མ་བྱས་སྦྱིན་
བདག་ཁོའི་ཚེ་སྲོག་ལ་ཉེན་ཁ་ཡོང་ངེས་ལ། དེ་མིན་གྱོད་དོན་སྙན་སེང་ཞུ་མི་
ཆོག་པའི་འཇིགས་སྐུལ་བྱས། སྦྱིན་བདག་གིས་དུས་ཐོག་ཏུ་གྱོད་དོན་སྙན་
སེང་ཞུས་བས། སྤྱི་བདེ་ལས་ཁུངས་ཀྱིས་ཁུངས་སྣེ་དེད་དེ་ཚེ་བརྟན་འཛིན་
བཟུང་བྱས། ཚེ་བརྟན་གྱིས་ཀྱང་རང་ཉེས་ཆད་ལྷག་མེད་པར་ངོས་ལེན་བྱས།
2003ལོའི་ཟླ་3པར། མི་ དམངས་ ཁྲིམས་ ཁང་ གིས་ ཁྲིམས་ ས་མ་
ཚོགས་པའི་ཞིབ་གཅོད་བྱས་ཏེ་ཉེས་ཁྲིམས་ཀྱི་དོན་ཚན་ཉིས་བརྒྱ་དོན་བཞི་
པའི་ནང་ཚན་བཅུ་བདུན་པའི་དུམ་བུ་དང་པོ་དང་གསུམ་པའི་གཏན་འབེབས་
ལྟར། ཚེ་བརྟན་ལ་ཟ་བསྙད་ཧམ་ཁྱེར་བྱས་པའི་བྱས་ཉེས་བགྲངས་ནས་དུས་
བཙོན་ལོ་གཅིག་དང་ཕྱིར་འགྱངས་ལོ་གཉིས་བྱས་ནས་ལག་བསྟར་བྱ་རྒྱུའི་ཉེས་
ཆད་པ་རེད། །
【དབྱེ་ཞིབ་
ཟ་བསྙད་ཧམ་ཁྱེར་བྱས་པའི་བྱས་ཉེས་ནི་ཁྲིམས་འགལ་ གྱིས་བདག་
གིར་འཛིན་རྒྱུ་དམིགས་ཡུལ་དུ་བཟུང་ནས་གནོད་འཚེ་ཕོག་མཁན་ལ་འཇིགས་
， 119



སྐུལ་དང་ཁག་འཇོག་གི་བྱེད་ཐབས་སྤྱད་དེ་བཙན་ཤུགས་ཀྱིས་གཞུང་སྒེར་གྱི་རྒྱུ་
ནོར་ཟ་བསྙད་ཧམ་ཁྱེར་བྱས་པའི་གྲངས་འབོར་ཅུང་ཆེ་རིགས་ཀྱི་བྱ་སྤྱོད་ལ་
ཟེར། ཟ་བསྙད་ཧམ་ཁྱེར་བྱས་པའི་བྱས་ཉེས་ཀྱི་བྱ་ཡུལ་ནི་བྱ་ཡུལ་རྙོག་འཛིང་
ཅན་ཡིན་ལ། དེས་གཞུང་སྒེར་གྱི་རྒྱུ་ནོར་གྱི་བདག་དབང་ལ་གནོད་འཚེ་གཏོང་
བས་མ་ཚད་ གནོད་འཚེ་ཕོག་མཁན་གྱི་མི་ལུས་ཀྱི་ཁེ་དབང་དང་ཁེ་དབང་
གཞན་དག་ལ་ཡང་གནོད་འཚེ་གཏོང་གི་རེད། གྱོད་དོན་འདིའི་ནང་དུ་ཚེ་
བརྟན་གྱིས་བསམ་པའི་ཐོག་གི་བཙན་བཀོད་བྱེད་ཐབས་སྤྱད་དེ་གནོད་འཚེ་
ཕོག་མཁན་ཀྱི་སེམས་ཁམས་ལ་འཇིགས་སྣང་དང་ཁག་ཁུར་བཟོས་ལ། དེ་
ནས་གནོད་འཚེ་ཕོག་མཁན་ལག་ནས་རྒྱུ་ནོར་བཙན་ཤུགས་ཀྱིས་ལེན་ཐབས་
བྱས་པ་དང་། རང་ངོས་ནས་བཤད་ན་བསམ་བཞིན་དུ་བྱས་པ་ཡིན་པས་ཟ་
བསྙད་ཧམ་ཁྱེར་བྱས་པའི་བྱས་ཉེས་གྲུབ་པ་རེད། །
རང་རྒྱལ་ཉེས་ཁྲིམས་ཀྱི་དོན་ཚན་ཉིས་བརྒྱ་དོན་བཞི་པའི་ནང་གཏན་
འབེབས་བྱས་དོན། གཞུང་སྒེར་གྱི་རྒྱུ་ནོར་ཟ་བསྙད་ཧམ་ཁྱེར་བྱས་པའི་གྲངས་
འབོར་ཅུང་ཆེ་རིགས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་
ལམ་ཡང་ན་རྩིས་སྤྲོད་དོ་དམ་གྱི་ཉེས་ཆད་གཅོད་རྒྱུ། གྲངས་འབོར་ཆེན་
པོའམ་ཉེས་ཚབས་ཆེ་བའི་གནས་ཚུལ་གཞན་དག་ཡོད་རིགས་ལ་དུས་བཙོན་ལོ་
གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ། །
【བསླབ་བྱ།
ཚེ་བརྟན་གྱིས་མ་གཞིར་རང་ཉིད་ལ་ཐོབ་འོས་པའི་གླ་ཆ་ལེན་འདོད་པ་ཡིན་
ཡང་། ཁོས་འོས་མེད་ཐབས་ཤེས་སྤྱད་པ་དང་འདོད་ཧམ་ཆེ་དྲག་པས་རང་སྡུག་
རང་གིས་ཉོ་དགོས་བྱུང་བ་རེད། དོན་དག་གང་ཞིག་ཡིན་རུང་མི་ཚང་མས་བསམ་
བློ་གང་ལེགས་བཏང་ནས་ཁྲིམས་མཐུན་གྱི་ཐབས་ལམ་བརྒྱུད་དེ་ཐག་གཅོད་བྱེད་
འོས་པ་རེད། འདི་ནི་གྱོད་དོན་འདི་ལས་ང་ཚོར་ཐོབ་པའི་བསླབ་བྱ་རེད།
120



【གནད་དོན་གླེང་མོལ】
(1) གལ་སྲིད་ཚེ་བརྟན་གྱིས་སྦྱིན་བདག་གི་བུ་བཙན་ཁྲིད་བྱས་ནས་
བུའི་ཚེ་སྲོག་ཐོག་ནས་སྦྱིན་བདག་ལ་འཇིགས་སྐུལ་བྱས་པ་ཡིན་ན་བྱས་ཉེས་
གང་བསགས་པ་ཡིན་ནམ། །
(2) ཁྱེད་ཀྱིས་བསམ་ན་མི་དམངས་ཁྲིམས་ཁང་གིས་གནས་ཚུལ་གང་
འདྲའི་འོག་ཏུ་གྱོད་དོན་འདྲི་གཅོད་བྱེད་དུས་ཡོངས་གྲགས་མིན་པའི་འདྲི་
གཅོད་བྱེད་ཐབས་སྤྱོད་ཀྱི་ཡོད་དམ།
121



གྱོད་དཔེ་བཅུ་དགུ་བ། མི་མང་དཔུང་བསྡེབས་ཀྱིས་
རྒྱ་འདྲེ་བརྒྱབ་པའི་བྱས་ཉེས།
【གྱོད་དཔེ】
དགྲ་འདུག་( ཕོ་། ལོ་17) དང་། ལྷག་པ།( ཕོ། ལོ་17) རིག་
འཛིན།( ཕོ། ལོ་17) རྣམ་རྒྱལ་( ཕོ་། ལོ་16) བཅས་མི་བཞི་ནི་སློབ་
འབྲིང་ག་གེ་མོའི་སློབ་མ་ཡིན། 2003ལོའི་ཟླ་11 པའི་ཚེས་14ཉིན། དགྲ་
འདུལ་དང་ལྷག་པ་གཉིས་སློབ་ཁང་ནང་དུ་ཁ་རྩོད་བྱུང་བས། ཕྱོགས་གཉིས་
ཀས་སློབ་གྲྭ་གྲོལ་རྗེས་སོ་སོའི་དཔུང་རོགས་བཙལ་ནས་རྒྱུ་འདྲེ་རྒྱག་རྒྱུའི་ཁ་
དན་བཞག དེ་ནས་དགྲ་འདུལ་ གྱིས་གྲོགས་པོ་རིག་འཛིན་དང་རྣམ་རྒྱལ་
སོགས་ཁྲིད་ཡོང་བ་དང་། ལྷག་པས་ཀྱང་རང་གི་གྲོགས་པོ་འགའ་ཁྲིད་ཡོང་
ནས་ཕྱོགས་གཉིས་ཀ་ཉིན་དེའི་དགོང་དྲོ་སློབ་གྲྭའི་སྒོ་ཁ་ནས་རྒྱ་འདྲེ་བརྒྱབ།
རྒྱ་འདྲེ་རྒྱག་མཁན་ཚོ་ལ་ལའི་དཔུང་པ་དང་རྐང་པ་ལ་རྨས་སྐྱོན་བཟོས་པ་དང་།
ལུས་སྟེང་གི་གྲུབ་ཕུང་སྙི་རིགས་མང་པོར་རྨས་སྐྱོན་བཟོས། ཁྲིམས་དོན་སྨན་
པས་བརྟག་དཔྱད་བྱས་གསལ་ལ་རྨས་སྐྱོན་ཡང་རིགས་ཡིན་པ་རེད། ལམ་
འགྲོ་བ་ཕུན་ཚོགས་དང་བདེ་ཆེན་གཉིས་ས་ལ་བསྒྲིལ་ནས་སྐྱི་བཤུ་ཐེབས་པ་
རེད། རྗེས་སུ་སློབ་གྲྭའི་དགེ་རྒན་གྱིས་ཤེས་ནས་110ཁ་པར་བརྒྱབ་སྟེ་ཉེན་
རྟོག་པ་སླེབས་ཐོག་ཕྱོགས་གཉིས་ཀ་ཚོད་འཛིན་བྱས་པ་རེད།
2003ལོའི་ཟླ་11པའི་ཚེས25ཉིན། དགྲ་འདུལ་ དང་། ལྷག་ པ།
རིག་འཛིན་སོགས་མི་མང་དཔུང་བསྡེབས་ཀྱིས་རྒྱ་འདྲེ་བརྒྱབ་པའི་བྱས་ཉེས་
ཐོག་ནས་འཛིན་བཟུང་ ཐེབས། ཟླ་12པའི་ཚེས23ཉིན་མི་དམངས་ཞིབ་
122



དཔྱོད་ཁང་གིས་མི་མང་དཔུང་བསྡེབས་ཀྱིས་རྒྱ་འདྲེ་བརྒྱབ་པའི་བྱས་ཉེས་ཐོག་
ནས་ཁོ་ཚོ་མི་དམངས་ ཁྲིམས་ ཁང་ ལ་ ཞུ་ སྦྱོར་བྱས། 2004ལོའི་ཟླ་1པོའི་
ཚེས21ཉིན་མི་དམངས་ཁྲིམས་ཁང་གིས་མི་མང་དཔུང་བསྡེབས་ཀྱིས་རྒྱ་འདྲེ་
བརྒྱབ་པའི་བྱས་ཉེས་བགྲངས་ནས་དགྲ་འདུལ་ལ་དུས་བཙོན་ལོ་གཅིག་དང་།
ལྷག་པ་ལ་དུས་བཙོན་ཟླ་དྲུག་གི་ཉེས་ཆད་བཅད་པ་རེད། །
【དབྱེ་ཞིབ།
མི་མང་དཔུང་བསྡེབས་ཀྱིས་རྒྱ་འདྲེ་བརྒྱབ་པའི་བྱས་ཉེས་ནི་མི་གཞན་
ལ་འཁོན་ལན་སློག་རྒྱུ་དང་། ས་ཕྱོགས་གཅིག་ཏུ་བཙན་དྲག་བྱེད་རྒྱུ། དེ་མིན་
དམིགས་ཡུལ་མི་ལེགས་པ་གཞན་དག་གི་ཆེད་དུ་མི་མང་དཔུང་བསྡེབས་ཀྱིས་རྒྱ་
འདྲེ་རྒྱག་པ་དང་སྤྱི་པའི་སྒྲིག་ལམ་ལ་གཏོར་བརླག་བྱེད་པའི་བྱ་སྤྱོད་ལ་ཟེར།
དེའི་གནོད་འཚེ་གཏོང་ཡུལ་ནི་སྤྱི་པའི་སྒྲིག་ལམ་ཡིན་པ་དང་། ཕྱི་ཚུལ་གྱི་ཁྱད་
རྟགས་ནི་མི་མང་དཔུང་བསྡེབས་ཀྱིས་རྒྱུ་འདྲེ་རྒྱག་པ་ཡིན། རང་རྒྱལ་ཉེས་
ཁྲིམས་ཀྱི་དོན་ཚན་ཉིས་བརྒྱ་གོ་གཉིས་པའི་ནང་གཏན་འབེབས་བྱས་དོན།
མི་མང་དཔུང་བསྡེབས་ཀྱིས་རྒྱ་འདྲེ་རྒྱག་མཁན་ཉེས་ཅན་གཏེ་པོ་དང་དེར་ཧུར་
ཐག་ཞུགས་མཁན་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་
ལམ་རྩིས་སྤྲོད་དོ་དམ་གྱི་ཉེས་ཆད་གཅོད་རྒྱུ་དང་། གཤམ་གསལ་གནས་ཚུལ་
ལས་གཅིག་ཡོད་པའི་ཉེས་ཅན་གཏེ་པོ་དང་དེར་ཧུར་ཐག་ཞུགས་མཁན་གཞན་
དག་ལ་དུས་བཙོན་ལོ་གསུམ་ཡན་ནས་ལོ་བཅུ་མན་བར་གྱི་ཉེས་ཆད་གཅོད་རྒྱུ་
སྟེ། (གཅིག） མི་མང་དཔུང་བསྡེབས་ཀྱིས་རྒྱག་རེས་ཐེངས་མང་བརྒྱབ་པ་
དང་། (གཉིས།） མི་མང་དཔུང་བསྡེབས་ཀྱིས་རྒྱག་རེས་རྒྱག་མཁན་མི་
གྲངས་མང་ལ་གཞི་ཁྱོན་ཆེ་བ་དང་། སྤྱི་ཚོགས་ལ་ཤུགས་རྐྱེན་ངན་པ་བཏང་
བའི་རིགས། (གསུམ།) མི་མང་འདུ་འཛོམས་བྱ་ཡུལ་ལམ་འགྲིམ་འགྲུལ་གྱི་
འགག་མདོར་མི་མང་དཔུང་བསྡེབས་ཀྱིས་རྒྱག་རེས་བརྒྱབ་ནས་སྤྱི་ཚོགས་ཀྱི་
123



སྒྲིག་ལམ་ཟང་ཟིང་ཆེན་པོ་བཟོས་རིགས། (བཞི།) མཚོན་ཆ་ཐོགས་ནས་
མི་མང་དཔུང་བསྡེབས་ཀྱིས་རྒྱག་རེས་བརྒྱབ་རིགས་བཅས་ཡིན། མི་མང་
དཔུང་བསྡེབས་ཀྱིས་རྒྱག་རེས་བརྒྱབ་ནས་མི་ལ་རྨས་སྐྱོན་ཚབས་ཆེན་བཟོས་པ་
དང་མི་བསད་པའི་རིགས་ལ་ཉེས་ཁྲིམས་འདི་ཉིད་ཀྱི་དོན་ཚན་ཉིས་བརྒྱ་སོ་
བཞི་པ་དང་དོན་ཚན་ཉིས་བརྒྱ་སོ་གཉིས་པའི་གཏན་འབེབས་ལྟར་བྱས་ཉེས་
གཏན་ཁེལ་བྱས་ནས་ཉེས་ཆད་གཅོད་རྒྱུ།
【བསླབ་བྱ།
སློབ་གྲོགས་ཕན་ཚུན་བར་དུ་མཐུན་སྒྲིག་མཛའ་མཐུན་བྱེད་འོས་ལ། རྩོད་
གཞི་བྱུང་ཚེ་ འགྲིག་མཐུན་ངང་གྲོས་ མོལ་ བྱེད་ པའམ་ དགེ་ རྒན་ བཙལ་ ནས་ ཐག་
གཅོད་བྱེད་འོས་པ་ལས། རྒྱ་འདྲེ་རྒྱག་པ་ནི་མ་རབས་ཀྱི་སྤྱོད་ལམ་ཡིན་པ་རེད། རྒྱ་
འདྲེ་བརྒྱབ་པས་སྐྱེ་བོ་གཞན་ལ་གནོད་འཚེ་གཏོང་བས་མ་ཚད་རང་ཉིད་ལ་གནོད་
འཚེ་ཕོག་ཡོང་གི་རེད། །
【གནད་དོན་གླེང་མོལ】
གཤམ་གསལ་གྱོད་དོན་ནང་དུ་བསམ་འགྲུབ་ཀྱི་བྱ་སྤྱོད་ཀྱིས་མི་མང་
དཔུང་བསྡེབས་ཀྱིས་རྒྱ་འདྲེ་བརྒྱབ་པའི་བྱས་ཉེས་གྲུབ་ཡོད་དམ།
བསམ་འགྲུབ་དང་དགའ་རོགས་མཚོ་མོ་གཉིས་ལམ་དུ་ངོ་ཤེས་ཚེ་རིང་དང་
བཀྲ་དོན་གཉིས་ཁ་རྩོད་བྱུང་བ་དང་ཐུག་པས། དེ་ནས་ཁོ་གཉིས་ཕར་བཅར་ནས་
ཚེ་རིང་ལ་རོགས་པ་བྱས་ཤིང་། བསམ་འགྲུབ་དང་དགའ་རོགས་གཉིས་ཀྱང་བཀྲ་
དོན་དང་འཛིང་མོ་ཤོར། དེ་འཕྲལ་ཉེན་རྟོག་པ་ཡོང་ནས་འཛིང་མོ་བཀག་འགོག་
བྱས། དེར་མཚོ་མོས་བསམ་འགྲུབ་ལ་དུ་ངག་གིས་རང་ཉིད་ལ་གྱོང་རག་བྱུང་ཞེས་
བཤད་པས། དགའ་གྲོགས་ཀྱི་འཁོན་ལན་སློག་ཆེད་བསམ་འགྲུབ་ཀྱིས་མི་གསུམ་ཁྲིད་
དེ་བཀྲ་དོན་ཚང་ལ་ཕྱིན་ནས་ བཀྲ་དོན་དང་ཁོའི་ཁྱིམ་མི་ཚོར་ཉེས་རྡུང་བཏང་བ་
དང༌། བཀྲ་དོན་དང་ཁོའི་ཁྱིམ་མི་གསུམ་ལ་རྨས་སྐྱོན་ཡང་མོ་ཕོག་
124



གྱོད་དཔེ་ཉི་ཤུ་བ། དཔང་རྟགས་རྫུན་མ་
བཟོས་པའི་བྱས་ཉེས།
（གྱོད་དཔེ】
འཇམ་དབྱངས། ཕོ། ལོ་17ཡིན། བཀྲ་ ཤིས། ཕོ། ལོ22ཡིན།
སངས་རྒྱས། ཕོ། ལོ21ཡིན། ཁོ་གསུམ་པོ་དམའ་འབྲིང་མཐར་ཕྱིན་རྗེས་
ལས་ཀ་མ་རག་པར་བསྡད་ཡོད། འཇམ་དབྱངས་ཀྱིས་སློབ་མཐར་ཕྱིན་རྗེས་
བཀྲ་ཤིས་སོགས་ངོ་ཤེས་པ་རེད། 2003ལོའི་ཟླ8པའི་ཚེས་10ཉིན། བཀྲ་
ཤིས་ཀྱིས་རང་ཉིད་སྔ་ས་ནས་འཆམ་པོ་མེད་པའི་སངས་རྒྱས་ལ་དཔའ་རྟགས་
ཤིག་སྟོན་དགོས་བསམ་ནས་འཇམ་དབྱངས་དཔུང་རོགས་སུ་ཁྲིད་དེ་ཕྱིན། དེ་
ནས་བཀྲ་ཤིས་ཀྱིས་སྔོན་ལ་གྲ་སྒྲིག་བྱས་པའི་དབྱུག་པས་སངས་རྒྱས་ཀྱི་རྐང་
ལག་ལ་རྨས་སྐྱོན་མང་པོ་བཟོས་ལ། ཁྲིམས་དོན་སྨན་པས་གསལ་འབྱེད་བྱས་
གསལ་ལ་ རྨས་སྐྱོན་ལྗིད་ གྲས་ ཡིན་ པ་རེད། དོན་དག་བྱུང་རྗེས་ འཇམ་
དབྱངས་ཀྱིས་ནམ་རྒྱུན་བཀྲ་ཤིས་ཀྱིས་རང་ཉིད་ལ་“ ལྟ་རྟོགས་” ཡག་པོ་བྱེད་
པའི་དབང་གིས་སྤྱི་བདེ་ལས་ཁུངས་ཀྱིས་རང་ཉིད་ལས་དཔང་རྟགས་ལེན་དུས་
བཤད་རྒྱུར། གྱོད་དོན་བྱུང་ཉིན་བཀྲ་ཤིས་དང་ཁོ་གཉིས་ཕྱི་ལོགས་སུ་གནས་
སྐོར་ལ་ ཕྱིན་པ་དང༌། ཟླ8པའི་ཚེས་12ཉིན་ ཕྱིར་ལོག་པ་ཡིན་ཞེས་རྫུན་
གཏམ་བཤད། འོན་ཀྱང་སྤྱི་བདེ་ལས་ཁུངས་ཀྱིས་རྩད་ཞིབ་བྱས་པ་བརྒྱུད་དེ་
གྱོད་དོན་དེ་གསལ་རྗེན་དུ་ཕྱུངས་པ་རེད། །
2003ལོའི་ཟླ9པའི་ཚེས2ཉིན། འཇམ་དབྱངས་དཔང་རྟགས་རྫུན་
མ་བཟོས་ པའི་ བྱས་ ཉེས་ ཡོད་ དོགས་ ཀྱིས་ འཛིན་ བཟུང་ ཐེབས་ པ་ རེད།
125



ཟླ9པའི་ཚེས་26ཉིན། མི་དམངས་ཞིབ་དཔྱོད་ཁང་གིས་དཔང་རྟགས་རྫུན་
མ་བཟོས་པའི་བྱས་ཉེས་ཐོག་ནས་མི་དམངས་ཁྲིམས་ཁང་ལ་འཇམ་དབྱངས་ཞུ་
སྦྱོར་བྱས། ཟླ་10པའི་ཚེས24ཉིན། མི་དམངས་ཁྲིམས་ཁང་གིས་དཔང་
རྟགས་རྫུན་མ་བཟོས་པའི་བྱས་ཉེས་བགྲངས་ནས་འཇམ་དབྱངས་ལ་དུས་
བཙོན་ཟླ་བདུན་གྱི་ཉེས་ཆད་བཅད་པ་རེད། །
【དབྱེ་ཞིབ།
དཔང་རྟགས་རྫུན་མ་བཟོས་པའི་བྱས་ཉེས་ནི་ཉེས་དོན་གཏུག་བཤེར་
བྱེད་རིང་དཔང་མི་དང༌། གསལ་འབྱེད་པ། ཟིན་བྲིས་འགོད་མཁན། སྐད་
སྒྱུར་བཅས་ཀྱིས་གྱོད་གཞི་དང་འབྲེལ་བ་གལ་ཆེན་ཡོད་པའི་གནས་ཚུལ་བསམ་
བཞིན་དུ་བདེན་དཔང་དང་། གསལ་འབྱེད། ཟིན་བྲིས། སྐད་སྒྱུར་བཅས་
རྫུན་མ་བྱེད་པའི་བྱ་སྤྱོད་ལ་ཟེར། དཔང་རྟགས་རྫུན་མ་བཟོས་པའི་བྱས་ཉེས་
འགྲུབ་པའི་ཆ་རྐྱེན་གཙོ་བོ་ནི། (1) ཕྱི་ཚུལ་ནས་བཤད་ན་ཉེས་དོན་གཏུག་
བཤེར་བྱེད་རིང་དཔང་རྟགས་རྫུན་མ་བཟོས་པ་དང་། (2) གནོད་ འཚེ་
གཏོང་ཡུལ་ནི་ཁྲིམས་འཛིན་དྲང་བདེན་ལ་ ཐུག་པ། (3) རང་ངོས་ནས་
བཤད་ན་བསམ་བཞིན་དུ་བྱས་པ་ཡིན་པ་དང་། དཔང་རྟགས་རྫུན་མ་བཟོ་
དོན་ནི་མི་གཞན་ལ་མ་ཉེས་ཁག་གཡོག་བྱེད་རྒྱུ་དང་དཔང་རྟགས་སྦས་སྐུང་
བྱེད་རྒྱུ་ཡིན་པ། (4) ཉེས་ཅན་བདག་གཞི་ནི་བདག་གཞི་ཕལ་བ་ཡིན་པ་
བཅས་རེད། རང་རྒྱལ་ཉེས་ཁྲིམས་ནང་གཏན་འབེབས་བྱས་དོན། དཔང་མི་
དང༌། གསལ་འབྱེད་པ། ཟིན་བྲིས་འགོད་མཁན། སྐད་སྒྱུར་བཅས་ཀྱིས་མི་
གཞན་ལ་མ་ཉེས་ཁ་གཡོགས་སམ་ཉེས་དཔང་སྦས་སྐུང་བྱེད་སེམས་བཅངས་
རིགས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་གྱི་ཉེས་ཆད་
གཅོད་རྒྱུ་དང་། ཉེས་ཚབས་ཆེ་རིགས་ལ་དུས་བཙོན་ལོ་གསུམ་ཡན་ནས་ལོ་
བདུན་མན་བར་གྱི་ཉེས་ཆད་གཅོད་རྒྱུ།
126



གྱོད་དོན་འདིའི་ནང་དུ་འཇམ་དབྱངས་ཀྱིས་སྤྱི་བདེ་ལས་ཁུངས་ཀྱིས་
རང་ཉིད་ལས་དཔང་རྟགས་ལེན་དུས་ཤེས་བཞིན་དུ་རྫུན་གཏམ་བཤད་དེ་
གནས་ཚུལ་རྫུན་མ་མཁོ་འདོན་བྱས་ཤིང་། བཀྲ་ཤིས་བཅའ་ཁྲིམས་ཀྱི་བདའ་
འདེད་ལས་ཐར་སེམས་བཅངས་པས་མ་ཚད། གྱོད་རྩད་གཅོད་ཕྱོགས་ནོར་
འཕྲུལ་ལ་ལམ་སྣ་བསྟན་ཡོད་པས། བྱ་སྤྱོད་དེ་ནི་དཔང་རྟགས་རྫུན་མ་བཟོས་
པའི་བྱས་ཉེས་སུ་གྲུབ་པ་རེད། དུས་མཚུངས་རང་རྒྱལ་ཉེས་ཁྲིམས་ཀྱི་གཏན་
འབེབས་ལྟར་ན་ན་སོ་མ་སོན་པའི་ཉེས་ཅན་ལ་ཁྲིམས་ཐག་ཡང་བཟོས་སམ་
བཅའ་ཡང་དུ་གཏོང་དགོས་པ་ཡིན་པས། འཇམ་དབྱངས་ལ་དུས་བཙོན་ཟླ་
བདུན་གྱི་ཁྲིམས་ཐག་བཅད་པ་རེད།
【བསླབ་བྱ།
བཅས་ཁྲིམས་ནི་ གཟབ་ནན་ཅན་ཡིན་ཞིང་། ཁྲིམས་འཛིན་ལས་ཁུངས་ལ་
དཔང་པོ་དྲང་མོ་བྱེད་དགོས་ པ་ དེ་ནི་སྤྱི་དམངས་ ཚང་ མས་འཁུར་འོས་ པའི་འོས་
འགན་རེད། རང་ཉིད་ཀྱིས་འདོན་སྤྲོད་བྱས་པའི་དཔང་ཚིག་ལ་ འགན་འཁྲི་འཁུར་
དགོས་ཤིང་། བྱས་ཉེས་གསོག་མཁན་བཅའ་ཁྲིམས་ཀྱི་བདའ་འདེད་ལས་ཐར་ཐུབ་
པའི་ཆེད་དུ་རྫུན་གཏམ་བཤད་དེ་ཁྲིམས་འཛིན་གྱི་དྲང་བདེན་ལ་བར་ཆད་བཟོ་མི་
རུང༌། དེ་ལས་ལྡོག་ན་མཐའ་འབྲས་ངན་པ་རང་ཉིད་ལ་འཁོར་ཡོང་ངེས་རེད།
【གནད་དོན་གླེང་མོལ】
(1) ང་ཚོས་དཔང་པོ་གང་འདྲ་བྱེད་འོས་སམ།
(2) གལ་སྲིད་ཁྱེད་ཀྱིས་དྲང་པོ་དྲང་བཞག་གིས་དཔང་པོ་བྱས་པས་མི་
གཞན་གྱིས་འཁོན་སློག་རྡུང་རྡེག་བྱས་བྱུང་ན་རང་ཉིད་སྲུང་སྐྱོབ་ཇི་ལྟར་བྱེད་
རྒྱུ་ཡིན།
127



གྱོད་དཔེ་ཉེར་ཉེར་གཅིག་པ། དུག་འཐེན་མཁན་ཉར་བའི་བྱས་ཉེས།
（གྱོད་དཔེ】
བསྟན་འཛིན་ནི་ཟ་ཁང་ཞིག་གི་སྦྱིན་བདག་ཡིན་པ་དང་། ཐེངས་
ཤིག་ཁོས་རང་ཉིད་ཀྱི་བུ་རབ་བརྟན་གྱིས་དུག་འཐེན་གྱི་ཡོད་པ་མཐོང་ནས་ཁོ་
ལ་དུག་གཅོད་དགོས་པའི་ཁ་ཏ་བསླབ་བྱ་ཐེངས་མང་བྱས་ཡང་གོ་མ་ཆོད།
ཡིན་ཡང་རྗེས་ལ་བསྟན་འཛིན་གྱིས་བུའི་དུག་དབྱངས་ལངས་བའི་ཡ་ངའི་བཟོ་
ལྟ་མཐོང་མ་བཟོད་པར་ཁོ་ལ་དུག་གཅོད་དུ་འཇུག་རྒྱུའི་བསམ་པ་བསྐྱུར། དེ་
ནས་བུ་རབ་བརྟན་གྱིས་ཐེངས་དུ་མར་ཁྱིམ་དུ་དུག་འཐེན་པ་དང༌། རིམ་གྱིས་
རང་ཉིད་ཀྱི་དུག་གྲོགས་ཚོ་ཡང་ཁྱིམ་དུ་ཁྲིད་ཡོང་ནས་དུག་འཐེན་པ་རེད།
བསྟན་འཛིན་གྱིས་དོན་དེ་བཀག་འགོག་མ་བྱས་པ་དང༌། ཐ་ན་རབ་བརྟན་
མེད་དུས་སུ་ཡང་ཁོའི་དུག་གྲོགས་ལ་རང་ཁྱིམ་དུ་དུག་འཐེན་དུ་བཅུག རྗེས་སུ་
མི་གཞན་གྱིས་ ཐར་འདོན་བྱས་པ་བརྒྱུད་དེ་སྤྱི་བདེ་ལས་ཁུངས་ཀྱིས་འཛིན་
བཟུང་བྱས་པ་རེད། དེ་ལྟར་བསྟན་འཛིན་ ཕ་བུ་གཉིས་ཀྱིས་ དུག་འཐེན་
མཁན་ཉར་བའི་བྱས་ཉེས་བསགས་པས་དུས་བཙོན་ལོ་གཉིས་ཀྱི་ཉེས་ཆད་
ཕོག་པ་རེད། །
【དབྱེ་ཞིབ།
དུག་འཐེན་མཁན་ཉར་བའི་བྱས་ཉེས་ནི་མི་གཞན་ལ་དུག་འཐེན་པ་
དང་དུག་ ཁབ་རྒྱག་པའི་གནས་ཡུལ་འདོན་སྤྲོད་བྱེད་པའི་བྱ་སྤྱོད་ལ་ ཟེར།
འདིར་བཤད་པའི་གནས་ཡུལ་ནི་ཁང་ཁྱིམ་ཁོ་ནས་མ་ཁྱབ་པར་མོ་ཊ་དང་གྲུ་
གཟིངས་སོགས་ཀྱང་དུག་འཐེན་མཁན་ཉར་སའི་གནས་ཡུལ་བྱས་ཆོག་གི་རེད།
128



གཞན་ད་དུང་མགྲོན་ཁང་དང་། ཇ་ཁང༌། ཆང་ཁང་ལ་སོགས་ཚོང་གཉེར་
གནས་ཡུལ་གྱི་ཚོང་བདག་དང་ཞབས་ཞུ་མི་སྣ་ཚོས་གནས་ཡུལ་གང་དེ་སྤྱད་
ནས་མི་གཞན་གནས་དེར་འགུགས་པ་དང་ཉར་ཏེ་དུག་འཐེན་དུ་བཅུག་པ་
ཡིན་ན་ཡང་དུག་འཐེན་མཁན་ཉར་བའི་བྱས་ཉེས་འགྲུབ་ཀྱི་རེད། དུག་འཐེན་
མཁན་ཉར་བའི་བྱས་ཉེས་ནི་རང་ངོས་ནས་བཤད་ན་བསམ་བཞིན་དུ་བྱས་
པར་མངོན་པ་སྟེ། བྱ་སྤྱོད་སྤེལ་མཁན་གྱིས་མི་གཞན་ཉར་ནས་དུག་འཐེན་དུ་
འཇུག་པ་དང་དུག་ཁབ་རྒྱག་ཏུ་འཇུག་པའི་བྱ་སྤྱོད་དེ་སྤྱི་ཚོགས་ལ་གནོད་འཚེ་
ཡོད་པ་ཡིན་པ་གསལ་པོར་ཤེས་བཞིན་དུ་བྱ་སྤྱོད་དེ་སྤེལ་བས་རེད། རང་རྒྱལ་
ཉེས་ཁྲིམས་ཀྱི་དོན་ཚན་སུམ་བརྒྱ་ང་བཞི་བའི་ནང་གཏན་འབེབས་བྱས་དོན།
དུག་རྫས་འཐེན་པ་དང་ཟ་བ། སྨན་ཁབ་རྒྱག་མཁན་མི་གཞན་དག་ཉར་བའི་
རིགས་ལ་དུས་བཙོན་ལོ་གསུམ་མན་ནམ་བཙན་ཉར་ལས་བསྐུལ་ལམ་རྩིས་སྤྲོད་
དོ་དམ་གྱི་ཉེས་ཆད་གཅོད་རྒྱུ་དང་དངུལ་ཆད་ཆབས་སྦྲགས་སུ་གཅོད་རྒྱུ།
གྱོད་དོན་འདིའི་ནང་དུ་བསྟན་འཛིན་གྱིས་མི་གཞན་ཉར་ནས་དུག་
འཐེན་དུ་བཅུག་པ་དང༌། རབ་བརྟན་གྱིས་ཀྱང་རང་ཉིད་ཀྱི་དུག་གྲོགས་ལ་
དུག་འཐེན་སའི་གནས་ཡུལ་མཁོ་འདོན་བྱས་ཏེ་དུག་འཐེན་མཁན་ཉར་བས།
ཁོ་གཉིས་ཀྱི་བྱ་སྤྱོད་དེས་དུག་འཐེན་མཁན་ཉར་བའི་བྱས་ཉེས་བསགས་ཡོད་
པ་རེད། །
【བསླབ་བྱ།
གྱོད་དོན་འདིའི་ནང་དུ་རབ་བརྟན་གྱིས་དུག་འཐེན་པ་དང༌། དེས་མ་ཚད་
རང་ཉིད་ཀྱི་དུག་གྲོགས་ཁྱིམ་དུ་ཉར་ནས་དུག་འཐེན་དུ་བཅུག་ལ། དེའི་དབང་གིས་
ཕ་བསྟན་འཛིན་གྱིས་ཀྱང་བུ་དང་བུའི་དུག་གྲོགས་ཚོ་ཁྱིམ་དུ་ཉར་ནས་དུག་འཐེན་དུ་
འཇུག་དགོས་བྱུང་བས། རང་ཉིད་བརླག་པས་མ་ཚད་ཕ་ལ་གནོད་འཚེ་བཏང་ཡོད་
པ་རེད། གྱོད་དོན་འདིའི་ནང་དུ་རབ་བརྟན་གྱི་དུག་གྲོགས་ཚོས་རབ་བརྟན་ཚང་དུ་
， 129



དུག་འཐེན་པ་དེས་བྱས་ཉེས་གྲུབ་མེད་ཀྱང་དུག་འཐེན་པའི་བྱ་སྤྱོད་ནི་ཁྲིམས་མཐུན་
ཡིན་པས་མ་ཁྱབ། དུག་འཐེན་པ་ནི་སྤྱི་ཚོགས་དང་ ཁྱིམ་ཚང་དང་མི་སྒེར་བཅས་
ཚང་མར་གནོད་པ་ཆེན་པོ་ཡོད་པ་ཞིག་རེད། དུག་འཐེན་པ་ནི་བྱས་ཉེས་སུ་ མི་
འགྲུབ་ཀྱང་དེ་ནི་རྒྱལ་ཁབ་ཀྱི་བཅའ་ཁྲིམས་དང་ཁྲིམས་སྲོལ་གྱིས་བཀག་སྡོམ་བྱེད་
པའི་བྱ་སྤྱོད་ཡིན་པ་རེད། དུག་དབྱངས་ཞུགས་པའི་མི་ལ་རྒྱལ་ཁབ་ཀྱིས་དེར་མཐུན་
གྱི་ཆད་པ་གཅོད་ཡས་ཀྱི་བཅའ་ཁྲིམས་དང་ཁྲིམས་སྲོལ་གཏན་འབེབས་བྱས་ཡོད་པ་
སྟེ། བཀག་ཉར་བྱས་ཆོག་པ་དང༌། ཁེར་རྐྱང་ངམ་ཆབས་སྦྲགས་སུ་དངུལ་ཆད་
སྒོར་2000མན་བཅད་ཆོག་པ་རེད། བཙན་ཐབས་ཀྱིས་དུག་བཅད་པའི་ རྗེས་ལ་
བསྐྱར་ལོག་གིས་དུག་འཐེན་པ་དང་དུག་ཁབ་རྒྱག་པའི་གྲས་ལ་ངལ་རྩོལ་སློབ་གཅུན་
བྱས་ཆོག ཉེ་ལོར་ན་སོ་མ་སོན་པའི་སྐྱེ་བོས་དུག་འཐེན་པའི་གྱོད་དཔེ་བསྟུད་མར་
འབྱུང་གི་ཡོད་པ་ལ། ན་སོ་མ་སོན་པའི་སྐྱེ་བོ་རྣམས་དུག་རྫས་དང་རིང་དུ་བྲལ་བ་
ཡོང་རྒྱུ་དེ་ནི་གལ་ཆེན་པོ་ཞིག་རེད།
【གནད་དོན་གླེང་མོལ】
(1) དུག་འཐེན་མཁན་ཉར་བ་དེ་ཕྱི་ཚུལ་ནས་བཤད་ན་བྱ་སྤྱོད་གང་
འདྲའི་ཕྱོགས་སུ་མངོན་ཡོད། །
(2) སྒྲིག་འཛུགས་བྱས་ཏེ་དུག་གཅོད་ཁང་དུ་ཕྱིན་ནས་དུག་འཐེན་
པའི་གནོད་འཚེ་སྐོར་ཀྱི་དྲིལ་སྒྲོག་རྒྱུ་ཆ་ལ་ལྟ་བ་དང་། ན་གཞོན་སློབ་མ་རྣམས་
དུག་རྫས་དང་རིང་དུ་བྲལ་བར་བྱེད་དགོས།
130



གྱོད་དཔེ་ཉེར་གཉིས་པ། བཙན་སྐུལ་གྱིས་སྨད་
འཚོང་དུ་བཅུག་པའི་བྱས་ཉེས།
（གྱོད་དཔེ】
2001ལོའི་ཟླ་6པའི་ནང༌། ཁྱིམ་ཚང་དབུལ་བོ་ཞིག་ཏུ་ སྐྱེས་བའི་
དབྱངས་ཅན་( མོ། ལོ་17ཡིན) འཚོ་ཐབས་ཀྱི་དོན་དུ་་གྲོང་ཁྱེར་ལ་ལས་ཀ་
འཚོལ་དུ་ཡོང༌། རྡོ་ཚེས་( ཕོ། ལོ23ཡིན་ )ལས་ཀ་ངོ་སྤྲོད་བྱེད་ཟེར་
ནས་དབྱངས་ཅན་ལ་མགོ་སྐོར་བཏང་། རྗེས་སུ་རྡོ་ཚེས་དབྱངས་ཅན་ལ་སྨད་
འཚོང་རྒྱུའི་སྐུལ་མ་བཏང་ཡང་དབྱངས་ཅན་གྱིས་དང་ལེན་མ་བྱས། དེར་རྡོ་
ཚེས་ལྐོག་ནས་བླངས་པའི་དབྱངས་ཅན་གྱི་ལུས་གཅེར་བུའི་འདྲ་པར་ཁོ་མོར་
བསྟན་ནས་གལ་སྲིད་ཁ་མི་ལེན་ན་འདྲ་པར་གང་སར་འགྲེམས་ཀྱི་ཡིན་ཞེས་
སྡིག་གཏམ་བཤད་པ་དང་། དེ་མིན་ཁོ་མོར་ཉེས་རྡུང་ཡང་བྱས། དབྱངས་
ཅན་འུ་ཐུག་ཐབས་ཟད་ཀྱིས་རྡོ་ཚེས་ཁྲིད་དེ་ཆང་ཁང་དང་ནང་མ་སོགས་སུ་
ཕྱིན་ནས་སྨད་འཚོང་གི་ལས་ཀ་བྱས། 2002ལོའི་ཟླ3པའི་ནང་དབྱངས་ཅན་
གྱིས་འཆལ་པོ་འཚོལ་སྐབས་སྤྱི་བདེ་ལས་ཁུངས་ཀྱིས་འཛིན་བཟུང་བྱས་པ་རེད།
【དབྱེ་ཞིབ།
བཙན་སྐུལ་གྱིས་སྨད་འཚོང་དུ་བཅུག་པའི་བྱས་ཉེས་ནི་དྲག་ཐབས་དང་
འཇིགས་སྐུལ་ལམ་ཡང་ན་བྱེད་ཐབས་གཞན་དག་སྤྱད་ནས་བཙན་ཐབས་ཀྱིས་
མི་གཞན་ལ་སྨད་འཚོང་དུ་བཅུག་པའི་བྱ་སྤྱོད་ལ་ཟེར། མི་གཞན་ཟེར་བ་ནི་
གཙོ་བོ་བུད་མེད་ལ་གོ་དང༌། རང་ལོ་བཅུ་བཞི་མ་སོན་པའི་བུ་མོ་དང་བུ་ཡང་
དེའི་ཁོངས་སུ་ཚུད་ཡོད། བྱས་ཉེས་དེའི་ངོ་བོའི་ཐོག་གི་ཁྱད་རྟགས་ནི་བྱ་སྤྱོད་
， _131



སྤེལ་མཁན་གྱིས་བཙན་ཤེད་སྤྱད་དེ་མི་གཞན་གྱི་ཀུན་སློང་སོར་གནས་ཡོང་དུ་
མི་འཇུག་པ་དང་། དེ་ནས་ཀུན་སློང་ལ་རང་དབང་མེད་པའི་གནས་ཚུལ་འོག་
ཏུ་སོ་སོའི་འདོད་བློ་དང་འགལ་ཏེ་སྨད་འཚོང་བའི་བྱ་སྤྱོད་རྩོམ་པ་དེ་རེད། །
གྱོད་དོན་འདིའི་ནང་དུ། ཐོག་མར་རྡོ་ཚེས་ དབྱངས་ཅན་ལ་སྨད་
འཚོང་དུ་འཇུག་པའི་དམིགས་ཡུལ་འགྲུབ་ཆེད་ཁོ་མོའི་ལུས་གཅེར་བུའི་འདྲ་
པར་བཏོན་ནས་བཙན་ཐབས་སྤྱད་དེ་སྨད་འཚོང་གི་ལས་ལ་འཇུག་ཏུ་བཅུག་པ་
དང༌། རྡོ་ཚེའི་བྱེད་སྟངས་དེ་ལ་བཙན་ཐབས་ཀྱི་ངོ་བོ་ལྡན་ཡོད་པ་རེད། དེའི་
ཕྲོར་དབྱངས་ཅན་གྱིས་སྨད་འཚོང་བའི་བྱ་སྤྱོད་དེ་རང་ཉིད་ཀྱི་འདོད་བློ་དང་མི་
མཐུན་པ་རེད། དེར་བརྟེན། རྡོ་ཚེའི་བྱ་སྤྱོད་དེས་བཙན་སྐུལ་གྱིས་སྨད་འཚོང་
དུ་བཅུག་པའི་བྱས་ཉེས་བསགས་ཡོད་པས་ཉེས་ཁྲིམས་ཀྱི་ཉེས་ཆད་གཅོད་འོས་
པ་ཞིག་རེད།
【བསླབ་བྱ།
སྨད་འཚོང་བ་དང་འཆལ་པོ་ རྒྱུག་པ་ནི་སྤྱི་ཚོགས་རྙིང་པའི་སྲོལ་ངན་སྐྱགས་
བྲོ་བ་ཞིག་རེད་ལ། རང་རྒྱལ་གྱི་བཅའ་ཁྲིམས་ནས་མཐའ་གཅིག་ཏུ་གཏན་འགོག་
བྱེད་ཀྱི་ཡོད། བཙན་སྐུལ་གྱིས་སྨད་འཚོང་དུ་བཅུག་པའི་ཉེས་སྤྱོད་ཀྱིས་ཐད་ཀར་སྤྱི་
ཚོགས་ཀྱི་དོ་དམ་སྒྲིག་སྲོལ་དང༌། སྤྱི་ཚོགས་ཀྱི་ཀུན་སྤྱོད། མི་གཞན་གྱི་མི་ལུས་ཀྱི་
ཁེ་དབང་བཅས་ལ་གནོད་འཚེ་གཏོང་གི་རེད་ལ། དེ་ལ་ཉེས་སྤྱོད་ཕལ་བ་དག་ལས་
ཚབས་ཆེ་ཙམ་གྱིས་སྤྱི་ཚོགས་ཀྱི་གནོད་འཚེ་རང་བཞིན་ལྡན་པ་རེད།
རང་ རྒྱལ་ ཉེས་ ཁྲིམས་ ཀྱི་ དོན་ ཚན་ སུམ་ བརྒྱ་ ང་ བརྒྱད་ པའི་ ནང་ གཏན་
འབེབས་བྱས་དོན། མི་ གཞན་ དག་ སྒྲིག་ འཛུགས་བྱས་ནས་སྨད་འཚོང་དུ་བཅུག་
པའམ་བཙན་སྐུལ་བྱས་ཏེ་སྨད་འཚོང་དུ་བཅུག་རིགས་ལ་དུས་བཙོན་ལོ་ལྔ་ཡན་ནས་
ལོ་བཅུ་མན་བར་གྱི་ཉེས་ཆད་གཅོད་རྒྱུ་དང་དངུལ་ཆད་ཆབས་སྦྲགས་སུ་གཅོད་རྒྱུ་
དང་། གཤམ་གསལ་གྱི་ གནས་ཚུལ་ལས་ གཅིག་ ཡོད་ན་དུས་བཙོན་ལོ་བཅུ་ཡན་
ནམ་ཚེ་བཙོན་གྱི་ཉེས་ཆད་གཅོད་རྒྱུ་དང་དངུལ་ཆད་དམ་རྒྱུ་ནོར་གཞུང་བཞེས་ཀྱི་
132



ཉེས་ཆད་ཆབས་སྦྲགས་སུ་གཅོད་རྒྱུ་སྟེ། (གཅིག) མི་གཞན་སྒྲིག་འཛུགས་བྱས་
ཏེ་སྨད་འཚོང་དུ་བཅུག་པའི་ཉེས་ཚབས་ཆེ་རིགས་དང༌། (གཉིས།) ལོ་ན་བཅུ་
བཞི་མ་ལོན་པའི་ལོ་ཆུང་བུ་མོར་བཙན་དབང་བྱས་ནས་སྨད་འཚོང་དུ་བཅུག་རིགས།
(གསུམ།) མི་མང་པོར་བཙན་དབང་བྱས་ནས་སྨད་འཚོང་དུ་བཅུག་ པའམ་མི་
གཞན་ལ་བཙན་དབང་བྱས་ནས་སྨད་ཐེངས་མང་འཚོང་དུ་བཅུག་རིགས། (བཞི།)
བཙན་གཡེམ་ བྱས་ རྗེས་ བཙན་ཤེད་ཀྱིས་ སྨད་ འཚོང་ དུ་ བཅུག་ རིགས། (ལྔ།）
བཙན་ཤེད་ཀྱིས་སྨད་འཚོང་དུ་བཅུག་པའི་མིར་རྨས་སྐྱོན་ཚབས་ཆེན་དང་། ཤི་སྐྱོན་
ནམ་ངན་འབྲས་ཚབས་ཆེན་གཞན་དག་བཟོས་རིགས་བཅས་ཡིན། གོང་གསལ་ནང་
གསེས་དོན་ཚན་ནང་འཁོད་གནས་ཚུལ་ཡ་གྱལ་ཞིག་ཡོད་ཅིང་ཉེས་ཚབས་ལྷག་པར་
ཆེ་རིགས་ལ་ཚེ་བཙོན་ནམ་སྲོག་ཁྲིམས་ཀྱི་ཉེས་ཆད་གཅོད་རྒྱུ་དང་ རྒྱུ་ནོར་གཞུང་
བཞེས་ཀྱི་ཉེས་ཆད་ཆབས་སྦྲགས་སུ་གཅོད་རྒྱུ། མི་གཞན་དག་སྨད་འཚོང་བར་སྒྲིག་
འཛུགས་བྱེད་རོགས་བྱས་རིགས་ལ་དུས་བཙོན་ལོ་ལྔ་མན་གྱི་ཉེས་ཆད་གཅོད་རྒྱུ་དང་
དངུལ་ཆད་ཆབས་སྦྲགས་སུ་གཅོད་རྒྱུ་དང་། ཉེས་ཚབས་ཆེ་རིགས་ལ་དུས་བཙོན་
ལོ་ལྔ་ ཡན་ནས་ལོ་བཅུ་མན་ བར་གྱི་ཉེས་ཆད་གཅོད་རྒྱུ་དང་དངུལ་ཆད་ཆབས་
སྦྲགས་སུ་གཅོད་རྒྱུ། ཉེས་ ཁྲིམས་ཀྱི་དོན་ཚན་སུམ་བརྒྱ་ང་ དགུ་ པའི་ ནང་ གཏན་
འབེབས་བྱས་དོན། མི་གཞན་དག་སྨད་འཚོང་བར་སླུ་ཁྲིད་དང་། ཉར་བ། ངོ་སྤྲོད་
བཅས་བྱས་རིགས་ལ་དུས་བཙོན་ལོ་ལྔ་མན་ནམ་བཙན་ཉར་ལས་བསྐུལ་ལམ་རྩིས་
སྤྲོད་དོ་དམ་ གྱི་ ཉེས་ ཆད་ གཅོད་ རྒྱུ་ དང་ དངུལ་ ཆད་ ཆབས་ སྦྲགས་ སུ་ གཅོད་ རྒྱུ།
ཉེས་ཚབས་ཆེ་རིགས་ལ་དུས་བཙོན་ལོ་ལྔ་ཡན་གྱི་ཉེས་ཆད་གཅོད་རྒྱུ་དང་དངུལ་
ཆད་ཆབས་སྦྲགས་སུ་གཅོད་རྒྱུ། རང་ལོ་བཅུ་བཞི་མ་ལོན་པའི་ལོ་ཆུང་བུ་མོ་སླུ་
ཁྲིད་བྱས་ནས་སྨད་འཚོང་དུ་བཅུག་རིགས་ལ་དུས་བཙོན་ལོ་ལྔ་ཡན་གྱི་ཉེས་ཆད་
གཅོད་རྒྱུ་དང༌། དངུལ་ཆད་ཆབས་སྦྲགས་སུ་གཅོད་རྒྱུ།
133



ཡིན། །
【གནད་དོན་གླེང་མོལ】
(1)བཙན་སྐུལ་ གྱིས་སྨད་འཚོང་དུ་འཇུག་པའི་བྱེད་སྟངས་གང་འདྲ་
(2) བཙན་སྐུལ་གྱིས་སྨད་འཚོང་དུ་འཇུག་ཡུལ་གྱི་ཁོངས་སུ་སྐྱེས་པ་
ཚུད་ཡོད་དམ།
(3) བགྲོ་གླེང༌། ལེ་ x x ཡི་བྱ་སྤྱོད་དེ་སྒྲིག་འཛུགས་བྱས་ནས་སྨད་
འཚོང་དུ་བཅུག་པའི་བྱས་ཉེས་སུ་གྲུབ་ཡོད་དམ། ཉེས་ཚད་ཇི་ལྟར་འབེབས་
དགོས་སམ།
ལེ་ xx ཕོ། 1988ལོའི་ཟླ་11པའི་ཚེས་25ཉིན་སྐྱེས། སི་ཁྲོན་ཞིང་ཆེན་
རྫོང་ག་ གེ་ མོའི་ དམའ་ འབྲིང་ སློབ་ རིམ་ གསུམ་ པའི་ སློབ་ མ་ ཡིན། 2004ལོའི་
ཟླ་3པའི་ཉིན་ཞིག་ལ། ཞུ་སྦྱོར་ཕྱི་མ་ལེ་ x x ཡིས་སྨད་འཚོང་མ་གསུམ་གྲོང་ཁྱེར་
ག་གེ་མོ་ནས་རྫོང་ག་གེ་མོའི་རང་ཉིད་ཀྱི་ ཨ་ ཕས་ཚོང་གཉེར་བྱེད་པའི་ཇ་ཁང་དུ་
ཁྲིད་ཡོང་ནས་སྡོད་དུ་བཅུག་པ་དང༌། དེ་གསུམ་ལ་སྨད་བཙོང་ནས་སྒོར་མོ་འཚོལ་
དུ་བཅུག དེའི་རྗེས་སུ་ཞུ་སྦྱོར་ཕྱི་མ་ལེ་ x x ཡིས་“ སྐྲ་བཞར་ཁང་ག་གེ་མོ་” ཡི་
སྦྱིན་བདག་རྩྭ་ xལ་སྨད་འཚོང་མ་གསུམ་གང་སར་ཁྲིད་དེ་སྨད་འཚོང་དུ་བཅུག་པ་
དང་། སྨད་བཙོང་བའི་ཡོང་འབབ་ཚང་མ་ཞུ་སྦྱོར་ཕྱི་མ་ལེ་ x x དང་ཁོའི་ཨ་ཕས་
བདག་གིར་བཟུང་། ཟླ་4པའི་ཚེས་6ཉིན་སྨད་འཚོང་མ་གསུམ་གྱིས་སྤྱི་བདེ་མངག་
གཏོང་ཁང་ལ་གྱོད་དོན་སྙན་འབུལ་བྱས་པ་དང༌། ཉིན་དེར་ཞུ་སྦྱོར་ཕྱི་མ་ལེ་ x x
འཛིན་བཟུང་ཐེབས་པ་རེད།
134



ཟུར་བཀོད།
མི་དམངས་ཞིབ་དཔྱོད་ཁང་གི་འགན་ནུས།
མི་དམངས་ཞིབ་དཔྱོད་ཁང་ནི་རྒྱལ་ཁབ་ཀྱི་བཅའ་ཁྲིམས་ལྟ་སྐུལ་ལས་
ཁུངས་ཡིན་པ་དང༌། དེས་ཁྲིམས་ལྟར་གཤམ་གསལ་ཀྱི་འགན་ནུས་སྤྱོད་ཀྱི་
ཡོད།
1. རྒྱལ་ཁབ་ལ་ངོ་ལོག་པ་དང་རྒྱལ་ཁབ་ཁ་ཕྲལ་དུ་གཏོང་བའི་གྱོད་དོན་
དང༌། དེ་བཞིན་རྒྱལ་ཁབ་ཀྱི་སྲིད་ཇུས་དང༌། བཅའ་ཁྲིམས། སྲིད་བཀའ་
བཅས་ལ་གཏོར་བརླག་ཚབས་ཆེན་གཏོང་བའི་ཉེས་ཚབས་ཆེ་རིགས་ཀྱི་གྱོད་
དོན་ལ་ལྟ་སྐུལ་བྱེད་དབང་སྤྱོད་པ་དང༌།
2. ཐད་ཀར་བདག་སྤྲོད་བྱེད་པའི་རྒྱལ་ཁབ་ཀྱི་ལས་བྱེད་མི་སྣས་འགན་
དབང་སྤྱད་དེ་བྱས་ཉེས་བསགས་པའི་གྱོད་དོན་ལ་མྱུལ་ཞིབ་བྱེད་པ། །
3. སྤྱི་བདེ་ལས་ཁུངས་དང་རྒྱལ་ཁབ་བདེ་སྲུང་ལས་ཁུངས་སོགས་མྱུལ་
ཞིབ་ལས་ཁུངས་ཀྱིས་མྱུལ་ཞིབ་བྱས་པའི་གྱོད་དོན་ལ་ཞིབ་བཤེར་བྱས་ཏེ།
འཛིན་བཟུང་བྱེད་དགོས་མིན་དང་ཞུ་སྦྱོར་བྱེད་དགོས་མིན་ཐག་གཅོད་བྱེད་པ་
དང་། མྱུལ་ཞིབ་ལས་ཁུངས་ཀྱི་མྱུལ་ཞིབ་བྱེད་སྒོ་ཁྲིམས་མཐུན་ཡིན་མིན་ལ་ལྟ་
སྐུལ་བྱེད་པ། །
4. ཉེས་དོན་གྱོད་གཞི་ལ་གཞུང་ཕྱོགས་ཀྱི་ཁྲིམས་སྦྱོར་བྱེད་པ་དང་ཞུ་
སྦྱོར་ལ་ རྒྱབ་ སྐྱོར་བྱེད་ པ། མི་དམངས་ ཁྲིམས་ ཁང་ གི་ ཉེས་དོན་ དཔྱད་
མཚམས་དང་བཀའ་བཅད་ཡང་དག་ཡིན་མིན་དང་འདྲི་གཅོད་བྱེད་སྒོ་ཁྲིམས་
མཐུན་ཡིན་མིན་ལ་ལྟ་སྐུལ་བྱེད་པ། །
5. བཙོན་ཁང་དང་བཀག་ཉར་ཁང་སོགས་ཁྲིམས་བསྟར་ལས་ཁུངས་
135



ཀྱིས་ཉེས་ཆད་ལག་བསྟར་བྱེད་པའི་བྱེད་སྒོ་ཁྲིམས་མཐུན་ཡིན་མིན་ལ་ལྟ་སྐུལ་
བྱེད་པ།
6. མི་དམངས་ཁྲིམས་ཁང་གི་དམངས་དོན་འདྲི་གཅོད་བྱེད་སྒོ་ལ་
བཅའ་ཁྲིམས་ཀྱི་ལྟ་སྐུལ་བྱེད་པ་དང་། མི་དམངས་ཁྲིམས་ཁང་གི་བཅའ་
ཁྲིམས་ཀྱི་ནུས་པ་ཐོན་ཟིན་པའི་དཔྱད་མཚམས་དང་བཀའ་བཅད་ཁག་ཁྲིམས་
འགལ་དང་སྲོལ་འགལ་ཡིན་པ་རྟོགས་ཚེ། ཁྲིམས་ལྟར་བསྐྱར་གཅོད་ཡོང་རེ་
འདོན་པ།
7. སྲིད་འཛིན་གཏུག་བཤེར་ལ་བཅའ་ཁྲིམས་ཀྱི་ལྟ་སྐུལ་བྱེད་པ། མི་
དམངས་ཁྲིམས་ཁང་གི་བཅའ་ཁྲིམས་ཀྱི་ནུས་པ་ཐོན་ཟིན་པའི་དཔྱད་མཚམས་
དང་བཀའ་ བཅད་ ཁག་ ཁྲིམས་འགལ་ དང་ སྲོལ་ འགལ་ ཡིན་ པ་ རྟོགས་ཚེ།
ཁྲིམས་ལྟར་བསྐྱར་གཅོད་ཡོང་རེ་འདོན་པ་བཅས་ཡིན། །
136



རྩོམ་སྒྲིག་འགན་འཁུར་པ། །
责任编辑:
དེབ་གཞིའི་བཟོ་འགོད་པ།
# ## # #.
&ཁོ% $
#
#
༄༅། །ཉེས་ཁྲིམས་ལ་འཇུག་པའི་སྒོ།
མིའུ་ཁྲོན་ཞུང་།
གཙོ་སྒྲིག་མཁན།
སྒྲིག་རྒྱུར་མཁན།
དཔེ་སྐྲུན་མཁན།
འགྲེམས་སྤེལ་མཁན།
གནས་ལ།
ཐག་བྱེད་ཨང་གྲངས།
ཁ་པར་ཨང་གྲངས།
བརྒྱུད་འཚོང་མཁན།
དེབ་ཚད།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྱུར།
རིན་གང་།
ཆོས་ཕྱུག་རྒྱལ། སྒྲོལ་མ་འབུམ།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་
པེ་ཅིན་གྲོང་ཁྱེར་ཧོ་རིང་ཡི་ཁྲང་ལམ་ཨང་14པ།
ioodi3
010 -64275311
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mmxii68mm i/ 32
4.75
2009ལོའི་ཟླ3པར་པར་གཞི་དང་པོ་བསྒྲིགས།
2009ལོའི་ཟླ3པར་པེ་ཅིན་དུ་པར་ཐེངས་དང་པོ་བརྒྱབ།
001-3000
སོག8.80
1sBN 978 -7-105 -909880 -4/p.1551(བོད། 229)



图书在版编目(CIP) 数据
走进刑法,藏文/刘雄川主编,卓玛本,切秀加译
-北京:民族出版社,2009.3
(托起明天的太阳 青少年普法丛书)
ISBN 978-7-105-09880 -4
. 刑法-中国
I. 走.. 1.0.. ©卓. ..切
-青少年读物 - 藏语 N. D294 -49
中国版本图书馆 CIP 数据核字(2009) 第027053 号
民族出版社出版发行
(北京市和平里北街14号 邮编 100013)
http://www.mzcbs.com
北京市迪鑫印刷厂印刷
各地新华书店经销
2009年3月第1版 2009年3月第1次印刷
开本:850 毫米x1168 毫米 1/32 印张.4.75
印数,0001-3000 册 定价:8.80 元
ISBN 978-7-105 - 0909880 -4/0.1551(藏 229)
(藏文室电话:64275311 发行部电话:58130509)
